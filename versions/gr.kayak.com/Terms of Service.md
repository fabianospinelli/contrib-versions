1. Δεν πωλούμε ταξιδιωτικά προϊόντα

Ο Ιστότοπός μας είναι μια μηχανή αναζήτησης ταξιδιών. Η KAYAK δεν παρέχει, δεν ελέγχει και δεν έχει την κυριότητα των ταξιδιωτικών υπηρεσιών και των προϊόντων που μπορείτε να βρείτε μέσω του Ιστότοπού μας. Σε αυτά περιλαμβάνονται οι πτήσεις, τα καταλύματα, τα ενοικιαζόμενα αυτοκίνητα, τα πακέτα διακοπών ή τα πακέτα ταξιδιωτικής ασφάλειας («Ταξιδιωτικά Προϊόντα»). Τα Ταξιδιωτικά Προϊόντα ανήκουν, ελέγχονται και διατίθενται από τρίτους («Ταξιδιωτικοί Πάροχοι») είτε άμεσα (π.χ. αεροπορική εταιρεία) ή έμμεσα (π.χ. online ταξιδιωτικό πρακτορείο). Υπεύθυνοι για τα Ταξιδιωτικά Προϊόντα είναι οι Ταξιδιωτικοί Πάροχοι. Για την κράτησή σας ισχύουν οι όροι και η πολιτική απορρήτου του Ταξιδιωτικού Παρόχου και, συνεπώς, πρέπει να συμφωνήσετε με τους όρους αυτούς και να τους κατανοήσετε. Επιπλέον, για το ταξίδι σας ισχύουν οι όροι του πραγματικού ταξιδιωτικού παρόχου (αεροπορική εταιρεία, ξενοδοχείο, ταξιδιωτικός πράκτορας, κλπ.), οπότε πρέπει να συμφωνήσετε και να κατανοήσετε και αυτούς τους όρους. Η επικοινωνία με οποιονδήποτε Ταξιδιωτικό Πάροχο, που βρίσκετε μέσω του Ιστότοπού μας, γίνεται με δική σας ευθύνη, ενώ η KAYAK δεν αναλαμβάνει καμία ευθύνη για οποιαδήποτε λάθη που σχετίζονται με την κράτησή σας ή για οποιαδήποτε προβλήματα κατά τη διάρκεια του ταξιδιού σας.

Η απεικόνιση στον Ιστότοπό μας ενός Ταξιδιωτικού Προϊόντος ή ενός Ταξιδιωτικού Παρόχου κατ’ ουδένα τρόπο υπονοεί, δείχνει ή συνιστά πρόταση της KAYAK για την επιλογή αυτού του Ταξιδιωτικού Προϊόντος ή του Ταξιδιωτικού Παρόχου και ούτε υπονοεί, δείχνει ή συνιστά χρηματοδότηση ή έγκριση της KAYAK από τον συγκεκριμένο Ταξιδιωτικό Πάροχο ή κάποια σχέση ανάμεσα στον Ταξιδιωτικό Πάροχο και την KAYAK.

Η KAYAK φιλοξενεί περιεχόμενο, συμπεριλαμβανομένων τιμών, που διατίθεται ή αποκτάται από τους Ταξιδιωτικούς Παρόχους. Η KAYAK δεν ευθύνεται, καθ’ ουδένα τρόπο, για την ακρίβεια, την πληρότητα ή την εγκυρότητα αυτού του περιεχομένου. Επειδή η KAYAK δεν ελέγχει τα Ταξιδιωτικά Προϊόντα και δεν επαληθεύει το περιεχόμενο που αναρτούν στο διαδίκτυο οι Ταξιδιωτικοί Πάροχοι, δεν μπορούμε να σας εγγυηθούμε τις τιμές που προβάλλονται στον Ιστότοπό μας. Οι τιμές αλλάζουν διαρκώς και ενδέχεται να ισχύουν πρόσθετες χρεώσεις (π.χ. χρεώσεις πληρωμής, χρεώσεις υπηρεσιών, χρεώσεις για βαλίτσες, τοπικοί φόροι και χρεώσεις), οπότε εσείς θα πρέπει πάντα να ελέγχετε αν η τιμή μίας κράτησης είναι η αναμενόμενη. Περισσότερες πληροφορίες θα βρείτε [εδώ](https://www.gr.kayak.com/help/noguarantee). Ορισμένα Ταξιδιωτικά Προϊόντα ενδέχεται, επίσης, να πωλούνται σε άλλο νόμισμα από αυτό, το οποίο έχει προκαθοριστεί ή επιλεγεί από εσάς για την απεικόνιση των αποτελεσμάτων αναζήτησης. Η μετατροπή νομίσματος που κάνουμε γίνεται μόνο για σκοπούς πληροφόρησης κι εσείς δεν θα πρέπει να βασιστείτε σε αυτή ως ακριβή και ότι έγινε σε πραγματικό χρόνο. Οι πραγματικές τιμές μπορεί να διαφέρουν και ο πάροχος της πληρωμής σας (π.χ. η εταιρεία της πιστωτικής σας κάρτας) ενδέχεται να χρεώσει προμήθεια μετατροπής και να υπολογίσει τις τιμές με συναλλαγματική ισοτιμία άλλης ημερομηνίας.

5. Κράτηση μέσω της KAYAK

Αν κάνετε μια κράτηση για Ταξιδιωτικά Προϊόντα μέσω του Ιστότοπού μας, η κράτηση αυτή γίνεται στον Ταξιδιωτικό Πάροχο που παρατίθεται στη σελίδα κράτησης και, συνεπώς, ο Ιστότοπός μας ενεργεί μόνο ως περιβάλλον χρήστη. Αντίστοιχα, η KAYAK δεν φέρει καμία ευθύνη για την κράτηση ή το Ταξιδιωτικό Προϊόν διότι η KAYAK δεν έχει καμία εμπλοκή στη δημιουργία της περιγραφής του Ταξιδιωτικού Προϊόντος, στον καθορισμό της τιμής και των χρεώσεων, καθώς και στη διάθεση των Ταξιδιωτικών Προϊόντων για τα οποία κάνετε κράτηση. Αν προκύψουν οποιαδήποτε προβλήματα ή διενέξεις που αφορούν την κράτησή σας και/ή το Ταξιδιωτικό Προϊόν, συμφωνείτε να απευθυνθείτε και να λύσετε αυτά τα προβλήματα με τον Ταξιδιωτικό Πάροχο και όχι με εμάς.

7. Πνευματική Ιδιοκτησία

Όλα τα κείμενα, οι εικόνες, τα λογισμικά, τα εμπορικά σήματα, τα σήματα υπηρεσιών και το άλλο υλικό που εμπεριέχεται στον Ιστότοπό μας ανήκει σε εμάς, στις θυγατρικές μας εταιρείες, στους Ταξιδιωτικούς Παρόχους και στους άλλους δικαιοπάροχους. Η αντιγραφή ή η μετάδοση οποιουδήποτε υλικού απαγορεύεται και επιτρέπεται μόνο για προσωπική, μη εμπορική χρήση. Όλες οι σημειώσεις πνευματικών δικαιωμάτων, εμπορικών σημάτων και άλλων ιδιοκτησιακών δικαιωμάτων, που προβάλλονται στον Ιστότοπό μας, πρέπει να υπάρχουν επίσης και σε όλα τα αντίγραφα που εκτυπώνετε. Οι υπόλοιπες ονομασίες προϊόντων, υπηρεσιών και εταιρειών που υπάρχουν στον Ιστότοπό μας και δεν φέρουν το σήμα της KAYAK ανήκουν στα αντίστοιχα τρίτα μέρη και μπορεί να αναφέρονται στον Ιστότοπό μας μόνο για σκοπούς αναγνώρισης. Για πιο εμπεριστατωμένες πληροφορίες σχετικά με αυτές τις ονομασίες, καθώς και για την κατάσταση κατοχύρωσής τους, θα πρέπει να επικοινωνήσετε με τα αντίστοιχα τρίτα μέρη. Η χρήση του Ιστότοπού μας και η πρόσβαση σε αυτόν δεν σας δίνει οποιαδήποτε άδεια ή δικαίωμα χρήσης των σημάτων που περιλαμβάνονται στον Ιστότοπό μας.

9. Χρήση του Ιστότοπού μας

Μπορείτε να χρησιμοποιείτε και να γίνετε μέλος στον Ιστότοπό μας και τη λειτουργία Trips, μόνο αν έχετε συμπληρώσει τη νόμιμη ηλικία και μπορείτε να συνάψετε δεσμευτικά συμβόλαια. Αν εγγραφείτε ως χρήστης ή αν κάνετε μια κράτηση που έχει ως αποτέλεσμα τη δημιουργία ενός λογαριασμού Trips, τότε είστε υπεύθυνοι για τη διασφάλιση της μυστικότητας των κωδικών πρόσβασης και των στοιχείων σύνδεσης και λογαριασμού. Επίσης, φέρετε την ευθύνη για τη συνολική χρήση του Ιστότοπού μας από εσάς, από οποιονδήποτε που χρησιμοποιεί τα προσωπικά σας στοιχεία κωδικού πρόσβασης και σύνδεσης (με ή χωρίς την άδειά σας) και από οποιονδήποτε που διαθέτει δικαιώματα πρόσβασης στα ταξίδια σας. Όλα τα προσωπικά στοιχεία που καταχωρείτε πρέπει να είναι ακριβή και ενημερωμένα. Αν τα προσωπικά σας στοιχεία αλλάξουν πρέπει να τα ενημερώσετε αμέσως. Αν υποψιάζεστε ότι ο λογαριασμός σας δεν είναι πλέον ασφαλής (π.χ. λόγω απώλειας, κλοπής ή μη εξουσιοδοτημένης κοινοποίησης ή χρήσης των στοιχείων σας ή του υπολογιστή ή της φορητής συσκευής που χρησιμοποιείτε για την πρόσβαση στον Ιστότοπό μας), τότε πρέπει να αλλάξετε αμέσως τα προσωπικά στοιχεία σας που υπόκεινται στις παραπάνω παραβιάσεις.

Αν αποφασίσετε ότι θέλετε να λαμβάνετε μηνύματα ή άλλες ειδοποιήσεις από τον Ιστότοπό μας απευθείας στη φορητή σας συσκευή, είστε αποκλειστικά υπεύθυνοι για τη διαρκή ενημέρωση του τρέχοντος τηλεφωνικού αριθμού σας, την ενημέρωση της εφαρμογής για κινητά στην τελευταία έκδοση, καθώς και για τυχόν αλλαγές που πρέπει να γίνουν ώστε να λαμβάνετε τέτοιου είδους μηνύματα. Δε φέρουμε καμία ευθύνη για πληροφορίες που αποστέλλονται σε παλιούς τηλεφωνικούς αριθμούς ή σε προγενέστερες εκδόσεις της εφαρμογής μας για κινητά. Αν εγκαταστήσετε οποιοδήποτε λογισμικό ή ενεργοποιήσετε οποιαδήποτε υπηρεσία που αποθηκεύει πληροφορίες από τον Ιστότοπό μας σε οποιαδήποτε φορητή συσκευή ή υπολογιστή, τότε, πριν την παράδοση της συσκευής σε τρίτους ή την απόρριψή της, πρέπει να αφαιρέσετε τις πληροφορίες σας από τη συσκευή ή πρέπει να απενεργοποιήσετε την πρόσβαση σε τέτοιου είδους λογισμικά ή υπηρεσίες, ώστε να αποτρέψετε τυχόν αναρμόδια πρόσβαση στα στοιχεία ή το λογαριασμό σας.

Μπορείτε να χρησιμοποιείτε τον Ιστότοπό μας μόνο για αναζητήσεις νόμιμων ταξιδιωτικών προσφορών, ενώ απαγορεύεται να τον χρησιμοποιείτε για οποιεσδήποτε ψευδείς, πλαστές ή κερδοσκοπικές κρατήσεις ή για κρατήσεις που προσδοκούν στην αύξηση της ζήτησης. Με τη χρήση του Ιστότοπού μας, δεσμεύεστε να τηρείτε τη νομοθεσία που ισχύει στις ΗΠΑ και τη χώρα σας, συμπεριλαμβανομένων και των ισχύοντων νόμων που διέπουν την εξαγωγή τεχνικών δεδομένων.

Επίσης, συμφωνείτε να μην διεξάγετε καμία από τις παρακάτω ενέργειες χωρίς προηγούμενη, ρητή και γραπτή έγκριση της KAYAK:

(i) να μην αποκτάτε πρόσβαση στην ιστοσελίδα με οποιαδήποτε χειροκίνητη ή αυτοματοποιημένη διαδικασία για οποιονδήποτε σκοπό που δεν περιλαμβάνει την προσωπική χρήση ή για συμπερίληψη των σελίδων της KAYAK σε έναν κατάλογο αναζήτησης. Η χρήση οποιουδήποτε αυτοματοποιημένου συστήματος ή λογισμικού για την απόσπαση δεδομένων από τον Ιστότοπό μας (“screen scraping”), για εμπορικούς ή μη εμπορικούς σκοπούς, απαγορεύεται ρητά,  
(ii) να μην παραβιάζετε τους περιορισμούς οποιωνδήποτε κριτηρίων αποκλεισμού ρομπότ στον Ιστότοπό μας ή να παρακάμπτετε μέτρα που λαμβάνονται για να αποτρέπουν ή να περιορίζουν την πρόσβαση στον Ιστότοπό μας,  
(iii) να μην δημιουργείτε εσωτερικούς συνδέσμους (deep-link) σε οποιοδήποτε μέρος του Ιστότοπού μας για οποιονδήποτε σκοπό,  
(iv) να μην χρησιμοποιείτε οποιαδήποτε συσκευή, λογισμικό ή διαδικασία, που παρεμβαίνει ή αποπειράται να παρέμβει στην κανονική λειτουργία του Ιστότοπού μας και να μην προβαίνετε σε οποιαδήποτε ενέργεια η οποία επιβάλλει αδικαιολόγητο φορτίο στον εξοπλισμό πληροφορικής και δικτύου μας,  
(v) να μην αναπαράγετε, αντιγράφετε, πωλείτε, εμπορεύεστε, μεταπωλείτε ή εκμεταλλεύεστε τον Ιστότοπό μας,  
(vi) να μην χρησιμοποιείτε οποιαδήποτε λειτουργία του Ιστότοπού μας για οποιονδήποτε παράνομο, επιβλαβή ή, σύμφωνα με τα κριτήριά μας, αποδοκιμαστέο ή ακατάλληλο σκοπό,  
(vii) να μην κοινοποιείτε και να μην διανέμετε οποιοδήποτε υλικό στον Ιστότοπό μας, το οποίο παραβιάζει τα δικαιώματα τρίτων μερών ή την ισχύουσα νομοθεσία,  
(viii) να μην χρησιμοποιείτε τον Ιστότοπό μας για τη συλλογή ή την αποθήκευση προσωπικών στοιχείων άλλων χρηστών,  
(ix) να μην χρησιμοποιείτε τον Ιστότοπό μας για οποιονδήποτε εμπορικό σκοπό ή  
(x) να μην μεταδίδετε οποιαδήποτε διαφήμιση ή διαφημιστικό υλικό του Ιστότοπού μας  
Μπορούμε, κατά τη διακριτική μας ευχέρεια, οποιαδήποτε στιγμή και χωρίς προηγούμενη ειδοποίηση ή ευθύνη, να αναστείλουμε, να τερματίσουμε ή να περιορίσουμε την πρόσβασή σας στο σύνολο ή σε οποιoδήποτε μέρος του Ιστότοπού μας. Επιπλέον, μπορείτε να διαγράφετε το λογαριασμό σας, ανά πάσα στιγμή, κάνοντας κλικ [εδώ](https://www.gr.kayak.com/zap).

Επιπλέον, αποδέχεστε ότι:

* Δεν θα παρακάμπτετε, απενεργοποιείτε ή επεμβαίνετε με διαφορετικό τρόπο σε λειτουργίες του Ιστοτόπου μας που αφορούν την ασφάλεια ή σε λειτουργίες που παρεμποδίζουν ή περιορίζουν τη χρήση ή αντιγραφή περιεχομένου ή επιβάλλουν περιορισμούς στη χρήση του Ιστοτόπου μας ή περιεχομένου του Ιστοτόπου μας
* Δεν θα υποδύεστε άλλο άτομο ή οντότητα ούτε θα παρουσιάζετε ψευδώς τη σχέση σας με άλλο άτομο ή οντότητα
* Δεν θα παραβιάζετε, εκούσια ή ακούσια, ούτε θα παρακινείτε άλλους να παραβιάζουν την ισχύουσα νομοθεσία, νομοθετήματα, διατάξεις ή κανονισμούς
* Δεν θα παρέχετε ψευδείς ή παραπλανητικές πληροφορίες
* Δεν θα ζητάτε προσωπικές πληροφορίες
* Δεν θα διαγράφετε, προσθέτετε, ούτε θα τροποποιείτε με άλλο τρόπο περιεχόμενο άλλων χρηστών
* Δεν θα αφαιρείτε ή τροποποιείτε ανακοινώσεις που αφορούν τα πνευματικά δικαιώματα ή λοιπές ιδιωτικές ανακοινώσεις σε περιεχόμενο του Ιστοτόπου ή σχετικά με αυτό
* Δεν θα δυσφημίζετε δημοσίως κανένα άτομο ή περιεχόμενο χρήστη
* Δεν θα δημοσιεύετε ή αναρτάτε απειλές βίας, ούτε θα παρακινείτε ή ενθαρρύνετε άλλους να προβούν σε βίαιες πράξεις ή να συμμετάσχουν σε παράνομη δραστηριότητα.

Σε περίπτωση που υποπέσει στην αντίληψή σας προσβλητικό περιεχόμενο, παρακαλείσθε να το αναφέρετε στη διεύθυνση [TermsofuseAbuse@kayak.com](mailto:TermsofuseAbuse@kayak.com).

18. Trips

Εάν χρησιμοποιείτε τη λειτουργία Trips, είστε αποκλειστικά υπεύθυνοι για τις ταξιδιωτικές πληροφορίες και το λοιπό περιεχόμενο που μεταφορτώνετε, μεταδίδετε ή κοινοποιείτε σε μας, σε άλλους, ή μέσω της λειτουργίας Trips (συνολικά «Πληροφορίες Trips»). Επίσης συμφωνείτε να μην μεταδίδετε ή κοινοποιείτε πληροφορίες Trips, για τις οποίες δεν διαθέτετε άδεια κοινοποίησης. Αποτελεί δική σας υποχρέωση να δημιουργείτε αντίγραφα ασφαλείας και να αντικαθιστάτε κάθε τι που μας παρέχετε από τις πληροφορίες Trips, με δική σας ευθύνη.

Όταν μας παρέχετε τις Πληροφορίες Trips ή όταν κάνετε μια κράτηση μέσω της KAYAK, μας εξουσιοδοτείτε να δημιουργούμε αντίγραφα, τα οποία θεωρούμε απαραίτητα, προκειμένου να διευκολύνουμε την αποθήκευση και την αφομοίωση των Πληροφοριών Trips. Παραχωρώντας σε εμάς τις Πληροφορίες Trips, δηλώνετε και εγγυάστε ότι έχετε το δικαίωμα να μας εκχωρείτε μια ανέκκλητη, διαρκή, μη αποκλειστική, μεταβιβάσιμη, εξ ολοκλήρου αποπληρωθείσα, παγκόσμια άδεια (με το δικαίωμα ελεύθερης παραχώρησης υπό-άδειας) χρήσης, αντιγραφής, τροποποίησης, αναμόρφωσης, μετάφρασης, δημοσίευσης και διανομής αυτών των Πληροφοριών Trips για οποιονδήποτε επιχειρηματικό, εμπορικό, διαφημιστικό ή άλλο σκοπό, καθώς και για την προετοιμασία παράγωγων εργασιών αυτών των Πληροφοριών Trips (ή για την ενσωμάτωσή τους σε άλλες εργασίες). Μπορείτε να αφαιρείτε τις προσωπικές σας Πληροφορίες Trips από τη λειτουργία Trips ανά πάσα στιγμή, αλλά η άδεια που μας χορηγήσατε θα παραμείνει σε ισχύ. Η εταιρεία μας δεν ελέγχει και δεν είναι υπεύθυνη για την αξιολόγηση των Πληροφοριών Trips. Ωστόσο, διατηρούμε το δικαίωμα της προβολής, επεξεργασίας ή διαγραφής των Πληροφοριών Trips ή του λογαριασμού σας ανά πάσα στιγμή.

21. Τα δικά σας δικαιώματα πνευματικής ιδιοκτησίας

Σεβόμαστε τα δικαιώματα πνευματικής ιδιοκτησίας των άλλων και απαγορεύουμε στους χρήστες να μεταφορτώνουν, να κοινοποιούν, ή άλλως να μεταδίδουν, στον Ιστότοπό μας (ή διαφορετικά μέσω της λειτουργίας Trips), οποιοδήποτε υλικό, το οποίο παραβιάζει τα δικαιώματα πνευματικής ιδιοκτησίας άλλου προσώπου. Αν πιστεύετε ότι έχει συντελεστεί παραβίαση των εμπορικών σας σημάτων ή των δικαιωμάτων πνευματικής ιδιοκτησίας σας, παρακαλούμε ακολουθήστε τη Διαδικασία Παραπόνων για Πνευματικά Δικαιώματα που υπάρχει [διαθέσιμη προς λήψη εδώ (pdf 23 kB)](https://www.gr.kayak.com/cimg/sites/default/files/KAYAK%20DMCA%20FORM.pdf) και ακολουθήστε τις οδηγίες που υπάρχουν εκεί ή στείλτε μας μια γραπτή ειδοποίηση στη διεύθυνση που παρατίθεται στην ενότητα 14.

23. Αποποίηση Ευθύνης

Ο Ιστότοπός μας, όλα τα περιεχόμενα και οι παρεχόμενες υπηρεσίες του Ιστότοπού μας και όλα τα δρομολόγια, που δημιουργείτε μέσω της λειτουργίας Trips, παρέχονται «ως έχουν» και «όπως διατίθενται». Το περιεχόμενό μας δημιουργείται, κατά κύριο λόγο, με αυτοματοποιημένο τρόπο· λάθη μπορεί να συμβούν και συμβαίνουν. Συνήθως εμφανίζουμε πολλά αποτελέσματα αναζήτησης, ωστόσο δεν περιλαμβάνουμε τα πάντα και δεν εμφανίζουμε όλους τους διαθέσιμους παρόχους και τις προσφορές. Αντίστοιχα, δεν εμφανίζουμε πάντα τη χαμηλότερη διαθέσιμη τιμή. Η ΚΑΥΑΚ αποποιείται ρητά, και στο μέγιστο επιτρεπόμενο βαθμό, όλων των εγγυήσεων, ρητών ή σιωπηρών, συμπεριλαμβανομένων ενδεικτικά, αλλά όχι περιοριστικά, οποιωνδήποτε σιωπηρών εγγυήσεων εμπορευσιμότητας, καταλληλότητας για ειδική χρήση, τίτλων, μη προσβολής, ασφάλειας και ακρίβειας. Επίσης, η KAYAK αποποιείται ρητά όλων των εγγυήσεων που προκύπτουν από την εμπορική χρήση, τη μέθοδο αντιμετώπισης ή την απόδοση.

25. Περιορισμός Ευθύνης

Διά του παρόντος, στο βαθμό που επιτρέπεται από το νόμο, ρητά απαλλασσόμαστε και δεν φέρουμε ευθύνη (το ίδιο και οι υπάλληλοι, διευθυντές, εργαζόμενοι, αντιπρόσωποι, μέτοχοι, συνδεδεμένα μέλη και οι πάροχοι): (α) για οποιαδήποτε απώλεια ή ζημιές ή ιούς που μπορεί να προσβάλουν τους υπολογιστές σας ή το λοιπό ιδιοκτησιακό σας υλικό, ως αποτέλεσμα της πρόσβασής σας στον Ιστότοπό μας, της λήψης οποιουδήποτε περιεχομένου από τον Ιστότοπό μας ή της χρήσης από εσάς της λειτουργίας Trips ή (β) για οποιουσδήποτε τραυματισμούς, θάνατο, απώλεια, ανωτέρα βία, τυχαίο συμβάν, καθυστέρηση, ή για οποιαδήποτε άμεση, ειδική, παραδειγματική, ηθική, έμμεση, παρεπόμενη ή αποθετική ζημιά κάθε είδους (συμπεριλαμβανομένης, ενδεικτικά αλλά όχι περιοριστικά, της απώλειας κερδών ή απώλειας αποταμιεύσεων) που είτε έχουν ως βάση σύμβαση, αδικοπραξία, αντικειμενική ευθύνη ή άλλως που απορρέουν από, ή συνδέονται, με οποιαδήποτε τρόπο, με: (i) οποιαδήποτε χρήση του Ιστότοπού μας, της λειτουργίας Trips ή του περιεχομένου μας, (ii) οποιαδήποτε δυσλειτουργία ή καθυστέρηση (συμπεριλαμβανομένης, ενδεικτικά αλλά όχι περιοριστικά, της χρήσης ή της μη δυνατότητας χρήσης οποιασδήποτε παραμέτρου του Ιστότοπού μας για κρατήσεις ή έκδοση εισιτηρίων), ή (iii) τη λειτουργία ή μη λειτουργία από εμάς ή οποιονδήποτε πάροχο, ακόμη και αν έχουμε ενημερωθεί για το ενδεχόμενο ζημιών σε αυτούς τους συμβαλλομένους ή σε άλλα μέρη. Ορισμένα κράτη ή χώρες δεν επιτρέπουν τον εν λόγω περιορισμό ευθύνης, επομένως οι ως άνω περιορισμοί ενδέχεται να μην ισχύουν ή να ισχύουν μόνο εν μέρει για εσάς.

27. Η δική μας προστασία

Με τους παρόντες Όρους, συμφωνείτε να υπερασπίζεστε και να προστατεύετε εμάς, καθώς και τους υπαλλήλους, διευθυντές, εργαζομένους και αντιπροσώπους μας από οποιαδήποτε αξίωση, αιτία αγωγής, ευθύνη, έξοδα, ζημιές ή άλλες δαπάνες, συμπεριλαμβανομένων, ενδεικτικά αλλά όχι περιοριστικά, εύλογων δικηγορικών και λογιστικών αμοιβών, που απορρέει από, ή συνδέεται με οποιοδήποτε τρόπο με την παραβίαση των παρόντων Όρων ή των συμφωνιών που αποτελούν αναπόσπαστο μέρος των Όρων αυτών, αναφορικά με τη χρήση, ή πρόσβαση στον Ιστότοπό μας, στη λειτουργία Trips ή στην πνευματική ιδιοκτησία μας από εσάς.

29. Σύνδεσμοι

Ο Ιστότοπός μας μπορεί να περιέχει συνδέσμους για άλλους ιστοτόπους, τους οποίους δεν διαχειριζόμαστε ή ελέγχουμε, και για τους οποίους δεν είμαστε υπεύθυνοι («Άλλοι Ιστότοποι»). Παρέχουμε αυτούς τους συνδέσμους για δική σας ενημέρωση και διευκόλυνση και δεν εγκρίνουμε το περιεχόμενο των Άλλων Ιστοτόπων και δεν αναλαμβάνουμε καμία ευθύνη για αυτούς ή για οποιαδήποτε απώλεια ή ζημία που μπορεί να προκληθεί από τη χρήση τους. Θα πρέπει να ανατρέχετε στους ξεχωριστούς όρους χρήσης, τις πολιτικές απορρήτου και τους άλλους κανόνες που είναι αναρτημένοι στους Άλλους Ιστοτόπους πριν τους χρησιμοποιήσετε. Συμφωνείτε να μη δημιουργείτε συνδέσμους από οποιονδήποτε ιστότοπο, συμπεριλαμβανομένου οποιουδήποτε ιστοτόπου που ελέγχεται από εσάς, προς τον Ιστότοπό μας.

31. Κανόνες Αερομεταφορέων

Η παράκαμψη των κανόνων ενός αερομεταφορέα, συμπεριλαμβανομένων των πρακτικών, όπως η έκδοση εισιτηρίων back-to-back (αγορά δύο ή περισσοτέρων εισιτηρίων με επικαλυπτόμενες ταξιδιωτικές ημερομηνίες, ώστε να παρακαμφθεί η απαίτηση ελάχιστης διαμονής) και η έκδοση εισιτηρίων hidden-city (αγορά εισιτηρίων που περιλαμβάνουν τμήματα, τα οποία ο αγοραστής δεν σκοπεύει να χρησιμοποιήσει, προκειμένου να παρακάμψει την τιμολογιακή πολιτική ενός αερομεταφορέα), απαγορεύεται από πολλούς αερομεταφορείς. Η χρήση απαγορευμένων πρακτικών έκδοσης εισιτηρίων μπορεί να οδηγήσει τον αερομεταφορέα στη λήψη μέτρων, όπως η ακύρωση του εισιτηρίου, η άρνηση επιβίβασης, η ανάκληση του bonus μιλίων των τακτικών επιβατών (frequent flyer miles) και άλλων προνομίων, οι πρόσθετες χρεώσεις στην πιστωτική κάρτα του αγοραστή, τα πρόσθετα τέλη αεροδρομίου ή η μελλοντική τιμολόγηση.

33. KAYAK Mix

Στην περίπτωση εισιτηρίων KAYAK Mix, ο Ιστότοπός μας προβάλλει αποτελέσματα αναζήτησης για συνδυασμούς Ταξιδιωτικών Προϊόντων (π.χ. ξεχωριστά αποτελέσματα πτήσεων και ξενοδοχείων ή δύο πτήσεις απλής μετάβασης αντί για πτήσεις με επιστροφή). Αν χρησιμοποιήσετε αυτά τα αποτελέσματα αναζήτησης, θα κάνετε δύο διαφορετικές κρατήσεις, τις οποίες διέπουν διαφορετικοί κανονισμοί και πολιτικές (για παράδειγμα, διαφορετικές χρεώσεις για αποσκευές και αλλαγές και διαφορετική πολιτική επιστροφής χρημάτων). Οποιαδήποτε αλλαγή γίνει σε μια από τις κρατήσεις σας, δεν θα επηρεάσει την άλλη κράτηση (για παράδειγμα, αν η αρχική πτήση σας ακυρωθεί, είτε από δική σας πρωτοβουλία είτε από την αεροπορική εταιρεία, η άλλη αεροπορική εταιρεία, με την οποία κλείσατε την πτήση της επιστροφής σας, δεν είναι υποχρεωμένη να προβεί σε επιστροφή χρημάτων, ή να αλλάξει το δρομολόγιό σας). Εάν ο ταξιδιωτικός προορισμός σας είναι διεθνής, ενδεχομένως να σας ζητηθεί να αποδείξετε ότι διαθέτετε πτήση επιστροφής, τόσο κατά τον έλεγχο check-in όσο και κατά την είσοδό σας στην χώρα.

35. Γενικές απαιτήσεις

Μπορούμε να αλλάξουμε την ιστοσελίδα και τους παρόντες Όρους ανά πάσα στιγμή και χωρίς προηγούμενη ειδοποίηση. Είστε υπεύθυνοι για τη διαρκή ενημέρωσή σας σχετικά με τους παρόντες Όρους. Με τη συνεχή χρήση της ιστοσελίδας από εσάς, αποδέχεστε οποιεσδήποτε αλλαγές στους παρόντες Όρους, καθώς και οποιεσδήποτε αλλαγές που αντικαθιστούν όλες τις προηγούμενες εκδόσεις των Όρων. Εκτός κι αν αναφέρεται κάτι διαφορετικό, όλες οι αλλαγές των παρόντων Όρων ισχύουν για όλους τους χρήστες, συμπεριλαμβανομένων και των χρηστών που εγγράφησαν πριν την ημερομηνία ισχύος αυτών των αλλαγών. Επιπλέον, μπορούμε να τερματίσουμε την παρούσα συμφωνία με εσάς, στο πλαίσιο των παρόντων Όρων, ανά πάσα στιγμή ειδοποιώντας σας γραπτώς (και μέσω email) και/ή, αν είστε εγγεγραμμένος χρήστης, ακυρώνοντας το λογαριασμό σας και την πρόσβασή σας σε αυτόν.

Τίποτα που να περιέχεται στους παρόντες Όρους δεν θα θεωρηθεί ότι καθιστά έκαστο συμβαλλόμενο μέρος είτε αντιπρόσωπο είτε εκπρόσωπο του άλλου συμβαλλόμενου μέρους, ή και τα δυο συμβαλλόμενα μέρη κοινής επιχείρησης ή συνεργάτες για οποιοδήποτε σκοπό. Δεν επιτρέπεται να εκχωρείτε, να μεταβιβάζετε ή να μεταφέρετε τα δικαιώματα ή τις υποχρεώσεις σας που απορρέουν από αυτούς τους Όρους. Εμείς μπορούμε να εκχωρήσουμε τα δικαιώματα και τα καθήκοντά μας που απορρέουν από τους παρόντες Όρους χωρίς αυτή η εκχώρηση να θεωρηθεί ως αλλαγή των Όρων και χωρίς προηγούμενη ειδοποίηση, εφόσον δεν βλάπτονται τα δικαιώματά σας που παρατίθενται σε αυτούς τους Όρους. Για αυτόν τον ιστότοπο, καθώς και για τις λειτουργίες και τις υπηρεσίες που παρέχει ο ιστότοπος αυτός, ενδέχεται να ισχύουν ένα ή περισσότερα διπλώματα ευρεσιτεχνίας. Αυτά περιλαμβάνουν, χωρίς περιορισμούς, τους ακόλουθους Αριθμούς Ευρεσιτεχνίας των Ηνωμένων Πολιτειών: 8,095,536, 7,979,457, 7,917,387, 7,774,331, 7,668,811, 7,668,809, 7,627,606, 7,587,678, 7,483,883 και 6,529,908.

Εάν αποτύχουμε να ενεργήσουμε αναφορικά με δική σας παράβαση ή παράβαση κάποιου άλλου σε οποιαδήποτε περίσταση, δεν παραιτούμαστε του δικαιώματός μας να ενεργήσουμε σε σχέση με μελλοντικές ή παρόμοιες παραβάσεις. Εάν ένα δικαστήριο θεωρήσει ότι οποιοσδήποτε από τους παρόντες Όρους είναι ανίσχυρος ή άκυρος, ο Όρος θα εφαρμόζεται στο μέγιστο δυνατό βαθμό που επιτρέπει η ισχύουσα νομοθεσία και οι υπόλοιποι Όροι θα παραμείνουν ισχυροί και έγκυροι. Οι παρόντες Όροι, σε συνδυασμό με τις συμφωνίες που, λόγω του ότι έχει γίνει αναφορά σε αυτές, έχουν καταστεί αναπόσπαστο μέρος των Όρων αυτών, αποτελούν την πλήρη συμφωνία μεταξύ μας όσον αφορά στη χρήση εκ μέρους σας του Ιστότοπού μας, συμπεριλαμβανομένης και της λειτουργίας Trips, και αντικαθιστούν οποιεσδήποτε προηγούμενες συνεννοήσεις ή συμφωνίες (είτε προφορικές είτε γραπτές) σχετικά με τη χρήση του Ιστότοπού μας από εσάς.

Στο βαθμό που το επιτρέπει ο νόμος, οι παρόντες Όροι και κάθε διαφορά ή απαίτηση που εγείρεται από ή σχετίζεται με αυτούς ή με το περιεχόμενό τους (συμπεριλαμβανομένων και των μη συμβατικών διαφορών ή αξιώσεων), καθώς, επίσης, και η τήρηση αυτών από αμφότερα μέρη, θα διέπεται και θα ερμηνεύεται σύμφωνα με το δίκαιο της Ελβετίας, ανεξάρτητα από τους Ελβετικούς κανόνες σύγκρουσης νόμων. Αν προβείτε σε οποιαδήποτε νομική ενέργεια σχετικά με τη χρήση του Ιστότοπού μας από μέρους σας, συμπεριλαμβανομένης της λειτουργίας Trips ή σε σχέση με τους παρόντες Όρους ή τις υπηρεσίες μας, συμφωνείτε να το πράξετε μόνο στα δικαστήρια της Ζυρίχης, στην Ελβετία. Εάν είστε καταναλωτής, ο νόμος μπορεί να σας επιτρέπει να προβείτε σε ενέργειες ενώπιον των δικαστηρίων του τόπου, όπου έχετε τη μόνιμη κατοικία σας καθώς, επίσης, να επικαλεστείτε το δίκαιο περί προστασίας του καταναλωτή του τόπου αυτού. Σε μια τέτοια νομική ενέργεια ή σε όποια νομική ενέργεια ενδέχεται να ξεκινήσουμε εμείς, το μέρος που θα επικρατήσει θα έχει το δικαίωμα να απαιτήσει όλα τα νομικά έξοδα που προέκυψαν σε σχέση με τη νομική ενέργεια, συμπεριλαμβανομένων ενδεικτικά, αλλά όχι περιοριστικά, των δαπανών, φορολογητέων και μη, και της εύλογης δικηγορικής αμοιβής. Στο βαθμό που το επιτρέπει ο νόμος, συμφωνείτε ότι οι οποιεσδήποτε διαφορές, αξιώσεις ή νομικές υποθέσεις που απορρέουν ή συνδέονται με τον Ιστότοπό μας και/ή τους παρόντες Όρους θα λυθούν μεμονωμένα χωρίς να προβείτε σε οποιαδήποτε συλλογική αγωγή.

40. Τα σχόλιά σας

Σας παροτρύνουμε να μοιράζεστε μαζί μας τα σχόλια και τις ερωτήσεις σας [εδώ](https://www.gr.kayak.com/feedback/form), αλλά ενδέχεται να μην μπορούμε να απαντήσουμε σε όλα. Παρακαλούμε λάβετε υπόψη ότι δεν ευθυνόμαστε για την εξέταση αυτόκλητων ιδεών για την επιχείρησή μας (όπως ιδέες προϊόντων και διαφημίσεων) και δεν φέρουμε καμία ευθύνη για οποιαδήποτε ομοιότητα μεταξύ των ιδεών αυτών και υλικού, που μπορεί να εμφανιστεί στα μελλοντικά προϊόντα και τις υπηρεσίες της KAYAK. Σας υπενθυμίζουμε επίσης ότι ευθύνεστε για κάθε είδους υλικό που υποβάλετε ως προς την αξιοπιστία του, την αυθεντικότητα και την πνευματική ιδιοκτησία επ’ αυτού. Παρακαλούμε να μην αποκαλύπτετε εμπορικά μυστικά ή άλλες εμπιστευτικές πληροφορίες στα μηνύματά σας. Κάθε είδους δικαίωμα στο υλικό που υποβάλετε σε εμάς καθίσταται αποκλειστική ιδιοκτησία της KAYAK. Επίσης, με την υποβολή Σχολίων, μας εκχωρείτε μια ανέκκλητη, διαρκή, μη αποκλειστική, μεταβιβάσιμη, εξ ολοκλήρου αποπληρωθείσα, παγκόσμια άδεια (με το δικαίωμα ελεύθερης παραχώρησης υπό-άδειας) χρήσης, αντιγραφής, τροποποίησης, δημοσίευσης, αναμόρφωσης, μετάφρασης, αναδημοσίευσης, απόσπασης (ολικής ή μερικής) και διανομής αυτών των Σχολίων που λαμβάνουμε από εσάς για οποιονδήποτε επιχειρηματικό, εμπορικό, διαφημιστικό ή άλλο σκοπό.

Νομικές σημειώσεις
------------------

Η Google Play και το λογότυπο Google Play είναι εμπορικά σήματα της Google LLC. Η Apple, το λογότυπο της Apple, τα iPhone και iPad είναι εμπορικά σήματα της Apple Inc., με έδρα τις ΗΠΑ και άλλες χώρες και περιοχές. Το App Store είναι σήμα υπηρεσίας της Apple Inc.

Η διαχείριση του ιστοτόπου μας γίνεται από την:
-----------------------------------------------

Διαβάστε προσεκτικά τους παρόντες όρους και τις προϋποθέσεις χρήσης προτού χρησιμοποιήσετε ή αποκτήσετε οποιοδήποτε υλικό, πληροφορία, προϊόντα ή υπηρεσίες. Με την πρόσβασή σας στην ιστοσελίδα της KAYAK, στην εφαρμογή μας για κινητά και tablet ή σε οποιαδήποτε άλλη λειτουργία ή πλατφόρμα της KAYAK (συνολικά «ο Ιστότοπός μας»), συμφωνείτε να δεσμευτείτε από αυτούς τους όρους και τις προϋποθέσεις («Όροι»), καθώς και από την [Πολιτική Απορρήτου](https://www.gr.kayak.com/privacy) μας. Σε περίπτωση που δεν αποδεχτείτε όλους αυτούς τους Όρους, παρακαλείστε να μη χρησιμοποιείτε τον Ιστότοπό Μας. Στους παρόντες Όρους, με τις λέξεις «εμείς», «εμάς», «μας» ή «KAYAK» γίνεται αναφορά στην KAYAK Europe GmbH και με τις λέξεις «εσείς» ή «σας» γίνεται αναφορά σε εσάς, ως χρήστη του Ιστότοπού μας.

ΟΙ ΠΑΡΟΝΤΕΣ ΟΡΟΙ ΠΕΡΙΛΑΜΒΑΝΟΥΝ ΡΗΤΡΑ ΔΙΑΙΤΗΣΙΑΣ ΚΑΙ ΔΗΛΩΣΗ ΑΠΟΠΟΙΗΣΗΣ ΤΟΥ ΔΙΚΑΙΩΜΑΤΟΣ ΣΑΣ ΝΑ ΣΥΜΜΕΤΕΧΕΤΕ ΣΕ ΣΥΛΛΟΓΙΚΗ ΑΓΩΓΗ Ή ΑΓΩΓΗ ΜΕ ΝΟΜΙΜΟ ΕΚΠΡΟΣΩΠΟ.

Ενδέχεται να προβούμε σε τροποποίηση αυτών των Όρων, για οποιονδήποπτε λόγο και ανά πάσα στιγμή, αναρτώντας μία νέα έκδοσή τους στον Ιστότοπό μας. Αυτές οι τροποποιήσεις δεν επηρεάζουν τα δικαιώματα και τις υποχρεώσεις που δημιουργήθηκαν πριν από τις τροποποιήσεις. Η συνέχιση της χρήσης του Ιστότοπού μας από εσάς, μετά από την κοινοποίηση των τροποποιημένων Όρων, θα υπόκειται στους Όρους που ισχύουν κατά το χρόνο χρήσης. Παρακαλούμε ανατρέχετε σε αυτούς τους Όρους ανά τακτά χρονικά διαστήματα για τυχόν ενδεχόμενες αλλαγές. Σε περίπτωση που διαφωνείτε με οποιουσδήποτε από αυτούς τους Όρους ή με οποιαδήποτε μεταγενέστερη τροποποίησή τους ή αν είστε δυσαρεστημένοι από τον Ιστότοπό μας, για οποιονδήποτε λόγο, η μοναδική δυνατότητα που έχετε είναι να σταματήσετε αμέσως να χρησιμοποιείτε τον Ιστότοπό μας.

KAYAK Europe GmbH Fraumünsterstrasse 16 8001 Zürich Switzerland

Ενημερώθηκε: 17 Σεπτεμβρίου 2019