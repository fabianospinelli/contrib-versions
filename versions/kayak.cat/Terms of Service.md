1. No venem Productes de Viatge

El Nostre Lloc Web és un cercador de viatges. KAYAK no és propietària, no proveeix ni controla els productes i els serveis de viatge als quals pots accedir a través del Nostre Lloc Web, com vols, opcions d'allotjament, cotxes de lloguer, viatges o assegurances de viatge (els “Productes de viatge”). Els Productes de viatge són propietat, estan gestionats i posats a disposició de l'usuari per tercers (els “Proveïdors de viatges”), bé directament (per exemple, les aerolínies) o com a intermediaris (per exemple, les agències de viatge en línia). Els Proveïdors de viatges són els responsables dels Productes de viatge. Les condicions generals i les polítiques de privacitat dels Proveïdors de viatges seran d'aplicació en les reserves que facis amb ells. Per tant, has d'acceptar i de comprendre’n les condicions generals i la política de privacitat. Així mateix, les condicions generals dels Proveïdor de viatges (aerolínies, hotels, agències de viatge, etc.) seran d'aplicació en els teus viatges, de manera que has d'acceptar i de comprendre aquestes condicions addicionals. Acceptes interactuar amb qualsevol dels Proveïdors de viatges als quals has accedit a través del Nostre Lloc Web sota el teu risc exclusivament. KAYAK no es responsabilitza en cap cas dels problemes causats per la reserva o que es produeixin durant el viatge.

El fet que al Nostre Lloc Web s'ofereixin opcions de Productes de viatge o Proveïdors de viatges no implica, no suggereix o no significa en cap cas que KAYAK recomani aquest Producte de viatge o aquest Proveïdor de viatges així com tampoc no constitueix un patrocini ni una aprovació per part de KAYAK dels Proveïdors de viatges o dels Productes de viatge, ni tampoc una associació amb aquests i KAYAK.

KAYAK ofereix continguts que inclouen preus que els Proveïdors de viatges posen a disposició dels usuaris o que nosaltres obtenim a través d'ells. KAYAK no és en cap cas responsable de la precisió, de la rapidesa de publicació o de l'exhaustivitat d'aquest tipus de contingut. Atès que KAYAK no té cap control sobre els Productes de viatge que s'hi ofereixen, no ens és possible de garantir els preus que es mostren al Nostre Lloc Web. Els preus canvien constantment i és possible que s'hi apliquin taxes addicionals (per exemple, comissions de pagament, càrrecs per serveis, taxes per facturació d'equipatge, així com taxes i impostos locals). Per tant, verifica sempre que el preu requerit per a la reserva és el que esperaves. Més informació [Aquí](https://www.kayak.cat/help/noguarantee). Així mateix, és possible que alguns Productes de viatge es venguin en una divisa diferent de la que es mostra per defecte o de la que has escollit per veure els resultats de la cerca. El nostre convertidor de divises és una eina que facilita informació a títol indicatiu; cal fer-lo servir com a referència i no pas com a garantia del preu total i definitiu: els preus reals poden variar i el proveïdor de pagaments que fas servir (p. ex. el banc emissor de la targeta de crèdit) pot aplicar càrrecs addicionals per realitzar el canvi de divises i utilitzar una data de canvi diferent.

5. Reservar a través de KAYAK

Si fas una reserva de Productes de viatge a través del Nostre Lloc Web, aquesta reserva es duu a terme amb el Proveïdor de viatges esmentat a la pàgina de reserva i el Nostre Lloc Web només actua com a interfície d'usuari. KAYAK no és responsable de la reserva del Producte de viatge, perquè KAYAK no hi té cap vincle a l'hora de crear la descripció del Producte de viatge, no fixa els preus ni les taxes així com tampoc no proveeix el Producte de viatge que reserves. Si tens cap problema o pateixes algun contratemps quant a la reserva i/o a un Producte de viatge, acceptes posar-te en contacte amb el Proveïdor de viatges per tal de resoldre el problema amb ell directament i no pas amb nosaltres.

7. Propietat intel·lectual

Nosaltres i els nostres socis corporatius, els Proveïdors de viatges i altres llicenciadors, som els propietaris de tot el text, de les imatges, del programari, de les marques comercials, de les marques de servei i d'altres materials que conté el Nostre Lloc Web, excepte el Contingut de l'usuari. No és permès de copiar ni de transmetre el contingut de cap material, llevat que es tracti d'un ús personal i no comercial. Tots els avisos de copyright, les marques comercials i altres drets de propietat intel·lectual, tal com són presentats al Nostre Lloc Web, hauran d'aparèixer en totes les còpies impreses. La resta de productes, serveis o denominacions empresarials que apareixen al Nostre Lloc Web i no són de KAYAK són propietat de tercers i només se'n fa esment al Nostre Lloc Web amb finalitats d’identificació. Per obtenir informació més detallada sobre aquestes denominacions i la seva situació de registre, has de posar-te en contacte amb aquests tercers. El fet d'utilitzar i d'accedir al Nostre Lloc Web no atorga cap llicència ni dret d'ús de qualsevol de les marques presents al Nostre Lloc Web.

9. Ús del nostre lloc web

Només pots utilitzar el Nostre Lloc Web i registrar-t'hi com a usuari si ets major d'edat. Si decideixes registrar-t'hi com a usuari i fer una reserva que comporta la creació d'un compte de Viatges, seràs responsable de mantenir en secret les teves contrasenyes, així com les dades d'inici de sessió i del teu compte (d'ara endavant la “ Informació personal”). Seràs responsable de qualsevol ús que facis del Nostre Lloc Web i del servei de Viatges, de quisvulla que faci servir la teva contrasenya i la informació d'inici de sessió (amb o sense el teu consentiment) i de qualsevol persona a qui hagis permès d'accedir als teus itineraris de viatge. Tota la informació que ens comuniquis haurà de ser precisa i actualitzada. Si alguna informació ha quedat obsoleta, cal que l'actualitzis immediatament. Si tens algun motiu per pensar que el teu compte no és segur (per exemple, per pèrdua, robatori, divulgació o ús no autoritzat de la teva informació, del teu ordinador o del dispositiu mòbil que fas servir per accedir al Nostre Lloc Web), has de modificar immediatament la Informació personal.

Si decideixes rebre missatges o altres comunicacions per part del Nostre Lloc Web directament al teu dispositiu mòbil, ets l'únic responsable de mantenir actualitzada la informació relativa al teu número de telèfon i a la versió de l'aplicació. No ens farem responsables de la informació enviada a un dispositiu que estigui associat al teu número de telèfon anterior o en el qual hi hagi instal·lada una versió obsoleta de l'aplicació mòbil. Si instal·les qualsevol programari o utilitzes algun servei que permet d'emmagatzemar informació del Nostre Lloc Web en qualsevol dispositiu mòbil o ordinador, ets responsable de suprimir la informació o de deshabilitar l'accés d'aquest programari o d'aquest servei abans de dur a terme la transferència d'aquesta informació, per tal de prevenir l'accés no autoritzat a la teva informació o al teu compte.

Només pots fer servir el Nostre Lloc Web per cercar ofertes de viatges legítimes i no pas per fer reserves fictícies, fraudulentes o especulatives ni tampoc reserves en previsió d'una demanda futura. En fer servir el Nostre Lloc Web, acceptes les lleis d'aplicació als Estat Units d'Amèrica i al teu propi estat, fin i tot acceptes les lleis que regulen l'exportació de dades tècniques.

A més a més, acceptes no dur a terme cap de les accions següents sense autorització prèvia, expressa i per escrit per part de KAYAK:

(i) accedir al Lloc mitjançant qualsevol tipus de procés manual o automatitzat amb finalitats diferents de l'ús personal o per incloure les pàgines de KAYAK en un índex de cerca. L'ús de qualsevol sistema automatitzat o programari per extreure dades del Nostre Lloc Web amb finalitats comercials o no comercials, és prohibit;  
(ii) violar les restriccions de qualsevol capçalera d'exclusió de robots al Nostre Lloc Web o evitar o esquivar altres mesures utilitzades per prevenir o limitar l'accés al Nostre Lloc Web;  
(iii) fer servir enllaços profunds a qualsevol part del Nostre Lloc Web, qualsevulla que sigui el motiu;  
(iv) fer servir qualsevol dispositiu, programari o rutina que interfereixi o provi d'interferir en el funcionament normal del Nostre Lloc Web o del servei de Trips, o dur a terme qualsevol acció que suposi una càrrega desmesurada per al nostre equip o entorn de xarxa;  
(v) reproduir, duplicar, copiar, vendre, comercialitzar, revendre o explotar el Nostre Lloc Web;  
(vi) utilitzar qualsevol funcionalitat o característica del Nostre Lloc Web amb qualsevol finalitat il·legal, improcedent, perjudicial o que sigui qüestionable o inapropiada d'acord amb allò que nosaltres considerem;  
(vii) distribuir o publicar qualsevol material al Nostre Lloc Web que violi els drets de tercers o de la llei que hi és d'aplicació;  
(viii) fer servir el Nostre Lloc Web per recollir o emmagatzemar informació sobre tercers;  
(ix) fer servir el Nostre Lloc Web amb finalitats comercials, excepte si hem atorgat una autorització per escrit  
(x) transmetre qualsevol anunci o material de promoció en el Nostre Lloc Web  
En qualsevol d'aquests casos podrem, d'acord amb el nostre propi criteri, sense cap responsabilitat ni avís previ, suspendre, anul·lar o restringir l'accés a la totalitat o a una part dels components del Nostre Lloc Web en qualsevol moment. D'altra banda, sempre pots eliminar el teu compte [Aquí](https://www.kayak.cat/zap).

A més, et compromets a:

* No saltar-te ni inutilitzar les funcions de seguretat del nostre lloc web o les funcions que eviten o restringeixen l'ús o la còpia de continguts o imposen limitacions a l'ús o al contingut del nostre lloc web, ni interferir-hi de cap manera;
* No fer-te passar per una altra persona o entitat, ni falsejar de cap altra forma la teva relació amb una persona o entitat;
* No infringir de forma intencionada o no intencionada cap llei, estatut, ordenança o normativa aplicable, ni animar a altres persones a fer-ho;
* No proporcionar informació falsa o enganyosa;
* No demanar informació personal a ningú;
* No suprimir, afegir ni canviar de cap altra manera el contingut d'altres usuaris;
* No suprimir ni modificar cap avís de drets de còpia o de propietat en relació amb el contingut del lloc web;
* No menysprear públicament cap persona ni cap contingut d'un usuari;
* No publicar cap amenaça, ni exaltar o encoratjar la violència o activitats il·legals.

Et demanem que si detectes qualsevol tipus de contingut ofensiu, escriguis a [TermsofuseAbuse@kayak.com](mailto:TermsofuseAbuse@kayak.com) per denunciar-lo.

18. Viatges

Si utilitzes el servei de Viatges, ets l'únic responsable de la informació del viatge, de les fotos, dels comentaris i d'altres continguts que hi afegeixis, transmetis o comparteixis amb nosaltres o amb altres usuaris al servei de Viatges o a través d'aquest (en conjunt “la Informació dels viatges”), i acceptes no transmetre o compartir sense permís la Informació dels viatges. És responsabilitat teva realitzar còpies de seguretat i reemplaçar qualsevol Informació dels viatges que ens hagis facilitat, a càrrec teu.

Si facilites Informació dels viatges o de les reserves a través de KAYAK, ens autoritzes a fer-ne les còpies que considerem necessàries per facilitar l'emmagatzemament i la disponibilitat de la Informació dels viatges al servei de Viatges. En proporcionar Informació dels viatges, declares i garanteixes que disposes dels drets per atorgar-nos una llicència mundial irrevocable, perpètua, no exclusiva, transferible i gratuïta (amb el dret inclòs d'atorgar-ne una subcontractació) per utilitzar, copiar, modificar, difondre públicament, reformatar, traduir, redifondre i distribuir aquesta Informació dels viatges amb qualsevol finalitat, bé sigui comercial, publicitària, de màrqueting o d'un altre tipus, i per realitzar treballs derivats d'aquesta Informació dels viatges o incorporar-la a altres treballs. Pots esborrar la Informació dels viatges en qualsevol moment, però la llicència que ens atorgares no perdrà la validesa. Comprens que no tenim control ni tampoc no som responsables de revisar la Informació dels viatges. No obstant això, ens reservem el dret de revisar, d'editar o d'eliminar qualsevol Informació dels viatges que hi hagi al teu compte en qualsevol moment.

21. Els teus drets de propietat intel·lectual

Respectem els drets de propietat intel·lectual dels altres i prohibim als usuaris que pugin, publiquin o emetin al Nostre Lloc Web o a Viatges qualsevol contingut que no respecti els drets de propietat intel·lectual d'altres persones. Si creus que la teva marca registrada o els drets d'autor han estat infringits, fes servir el Procés de queixes en matèria de drets de propietat, [es pot descarregar aquí (pdf 23 kB)](https://www.kayak.cat/cimg/sites/default/files/KAYAK%20DMCA%20FORM.pdf), i segueix-ne les instruccions o envia'ns una notificació per escrit a l'adreça que apareix a la secció 14.

23. Avís d'exempció de responsabilitat de garantia

El Nostre Lloc Web, tot el contingut o els serveis proporcionats al Nostre Lloc Web i tots els itineraris que obtens a través del servei de Viatges s'ofereixen tal com són i quan estiguin disponibles. El nostre contingut, com que es genera principalment de manera automàtica, pot contenir errades. En general, disposem de molts resultats de cerca, però no som exhaustius i no mostrem tots els proveïdors ni totes les ofertes disponibles. Per aquesta raó, no sempre mostrem el preu més baix disponible. KAYAK s’exonera de qualsevol responsabilitat i manifesta no concedir cap garantia, expressa o implícita, inclosa però no limitada a les garanties implícites de comercialització, d'idoneïtat per a un fi concret, de no-infracció, de seguretat i de precisió, així com totes aquelles garanties derivades dels usos de comerç, de negociació i de les modalitats de gestió.

25. Limitació de responsabilitat

Nosaltres (juntament amb els responsables, els directors, els treballadors, els representants, els accionistes, els proveïdors o les filials estrangeres), dins de l’abast permès per la llei, no ens responsabilitzem de (a) els danys, les pèrdues econòmiques o els virus que puguin infectar el teu l'equip, els programes informàtics, les dades o una altra propietat per raó de l'accés al Nostre Lloc Web, de la descàrrega de contingut des d'aquest o del l'ús del servei de Trips o (b) qualsevol dany, destrucció, pèrdua, reclamació, causa de força major, accident, retard o qualsevol dany directe, especial, exemplar, punitiu, indirecte, fortuït o important de qualsevol mena (inclòs però no limitat a la pèrdua de beneficis o d'estalvis) que es derivin d'un contracte, d'una negligència, d'una responsabilitat objectiva o, per contra, que s’hagin produït per o que estiguin d'alguna manera relacionats amb: (i) l'ús del Nostre Lloc Web, del servei de Trips o del contingut; (ii) qualsevol defecte o retard (inclosa la impossibilitat de fer servir algun component del Nostre Lloc Web per accedir a les reserves o a les compres); (iii) el rendiment o la nostra inactivitat o la d'algun proveïdor, fins i tot en el supòsit que se'ns comuniqui la possibilitat que aquests danys es puguin produir. Alguns estats o països no permeten aquesta limitació de la responsabilitat i, per tant, pot ser que les clàusules anteriors no t'afectin.

27. Et compromets a protegir-nos

D'acord amb allò estipulat en aquestes Condicions, indemnitzaràs i eximiràs de responsabilitat als responsables, als directors, als treballadors i als representants, de qualsevol despesa, pèrdua i altres costos, inclosos però no limitats a les despeses legals i comptables que se'n puguin derivar, o que estiguin d'alguna manera relacionades amb un incompliment per part teva d'aquestes Condicions, de l'ús o de l'accés al Nostre Lloc Web i al servei de Viatges o de la Propietat intel·lectual.

29. Enllaços

El Nostre Lloc Web conté enllaços a altres llocs web que no depenen de nosaltres, que no controlem i dels quals no som responsables (d’ara endavant “Altres Llocs Webs”). Proporcionem aquests enllaços a títol informatiu i per a la teva comoditat, però no donem suport als continguts d’Altres Llocs Webs ni ens responsabilitzem dels danys de cap mena causats per l’ús ni de les pèrdues que se’n puguin derivar. Hauries de consultar les condicions d’ús, les polítiques de privacitat i altres normatives publicades als Altres Llocs Webs abans de fer-los servir. Acceptes no crear un enllaç al Nostre Lloc Web des de qualsevol altre lloc web, estigui o no controlat per tu.

31. Normes de les companyies aèries

Moltes companyies aèries prohibeixen determinades pràctiques com, per exemple, l’ús dels “bitllets simultanis” (és a dir, la compra de dos o més bitllets amb dates coincidents per tal d’evitar els requisits d’estada mínims) i la compra de bitllets amb la ciutat oculta (és a dir, la compra de bitllets que inclouen trajectes que el viatger té la intenció de no fer per tal d’evitar l’estructura de preus de la companyia aèria). L’ús d’aquestes estratègies prohibides a l’hora de comprar bitllets pot comportar que la companyia aèria hi prengui mesures com la cancel·lació del bitllet, la denegació de l’embarcament, la revocació de beneficis per formar part d’un programa de passatgers freqüents o d’altres avantatges, càrrecs addicionals a la targeta de crèdit del comprador, càrrecs addicionals cobrats a l’aeroport o factures subsegüents.

33. KAYAK Mix

El Nostre Lloc Web, sota el nom de KAYAK Mix, mostra els resultats de cerca que combinen diferents Productes de viatge, per exemple, resultats de diferents hotels i vols o de dos vols d’anada en comptes d’un d’anada i tornada. Si optes per aquests resultats, com que es tracta de dos bitllets emesos per companyies diferents, les condicions i les polítiques que són d’aplicació en cada bitllet poden variar (per exemple: les tarifes per l’equipatge, les despeses per canvis i els reemborsaments). Qualsevol canvi que facis en una de les reserves no afectarà l’altra (per exemple, si cancel·les el vol d’anada, o el cancel·la la companyia aèria, l’altra companyia amb què has reservat el vol de tornada no està obligada a reemborsar-te el cost del bitllet ni a oferir-te un itinerari alternatiu). Si viatges a l’estranger, és possible que hagis de facilitar un comprovant del vol de tornada en el moment de fer la facturació o presentar-lo als serveis d’immigració.

35. Requisits generals

Ens reservem el dret de modificar el Nostre Lloc Web i aquestes Condicions en qualsevol moment i per qualsevol raó, sense necessitat de notificació prèvia. Ets responsable de mantenir-te al corrent de les actualitzacions que es facin d’aquestes Condicions. L’ús del Nostre Lloc Web comporta l’acceptació de tots els canvis que s’hi hagin fet i totes les modificacions substituiran les versions anteriors. Llevat que s’hi indiqui el contrari expressament, tots els canvis que s’hagin fet en aquestes Condicions seran d’aplicació per a tots els usuaris, fins i tot per a aquells qui s’hi ha inscrit abans de la data en què els canvis comencin a estar en vigor. Així mateix, ens reservem el dret de rescindir aquest acord en virtut d’aquestes Condicions en qualsevol moment i mitjançant una notificació per escrit (fins i tot per correu electrònic) i/o, si ets un usuari registrat, de cancel·lar el teu compte i d’impedir que puguis accedir-hi. Pots rescindir aquest acord amb nosaltres en virtut d’aquestes Condicions en qualsevol moment, suprimint el teu compte o deixant de fer servir el Nostre Lloc Web.

Res del contingut en aquestes Condicions no constituirà ninguna de les parts com a agent o representant de l’altra, o totes dues parts com a associades o sòcies per a qualsevol fi. No pots cedir, delegar o transferir els teus drets o obligacions estipulats en aquestes Condicions. Nosaltres podrem cedir els nostres drets i obligacions estipulats en aquestes Condicions, sempre que no suposi un perjudici manifest per a tu en virtut d’aquestes Condicions. Una o més patents s’apliquen a aquest lloc, així com a les funcionalitats i als serveis que s’hi ofereixen, incloent-t’hi però no limitant-se als Números de patents dels Estats Units d’Amèrica que es mostren a continuació: 8,095,536; 7,979,457; 7,917,387; 7,774,331; 7,668,811; 7,668,809; 7,627,606; 7,587,678; 7,483,883; 6,529,908.

Si, en alguna ocasió, no actuem amb relació a l’incompliment d’aquestes Condicions per part teva o per part de qualsevol altre usuari, no estarem renunciant al nostre dret d’actuar respecte d’incompliments futurs o similars. Si un tribunal considera que alguna d’aquestes Condicions no són exigibles o no són vàlides, aquestes Condicions es mantindran en vigor d’acord amb l’abast permès per la llei aplicable i la resta de Condicions es mantindran vàlides i aplicables. Aquestes Condicions, així com els acords esmentats amb relació a aquestes Condicions, constitueixen la integritat del pacte entre KAYAK i tu amb relació a l’ús del Nostre Lloc Web, inclòs el servei de Viatges, i substitueix qualsevol acord anterior (bé sigui oral o escrit) relatiu a l’ús del Nostre Lloc Web.

D’acord amb l’abast permès per la llei, aquestes Condicions i qualsevol demanda o reclamació que se’n derivi o que hi tingui relació (incloses les reclamacions extracontractuals) així com un incompliment de les Condicions per part teva seran interpretats d’acord amb la legislació de Suïssa. En cas que emprenguis accions legals en relació amb l’ús del Nostre Lloc Web, inclòs el servei de Viatges, o amb aquestes Condicions, acceptes presentar aquestes accions davant dels jutjats i tribunals competents a Zuric, Suïssa. Si ets un consumidor, és possible que la llei et reconegui el dret de presentar les accions davant del tribunal competent al lloc on resideixes així com de beneficiar-te de les lleis destinades a la protecció del consumidor vigents en aquest indret. La competència de la Junta Arbitral del Transport queda expressament exclosa. En cas d’accions davant la justícia, la part guanyadora tindrà dret a un reemborsament de totes les despeses originades com a conseqüència del procés, incloent-t’hi però no limitant-se a les costes, estiguin o no subjectes a impostos, als honoraris dels advocats, dels pèrits i dels procuradors. D’acord amb l’abast permès per la llei, acceptes que qualsevol litigi, reclamació i causa d’acció legal derivada de o relacionada amb el Nostre Lloc Web i/o aquestes Condicions seran resolts individualment sense recórrer a cap tipus de demanda col·lectiva.

40. Els teus comentaris

T’animem a compartir els teus comentaris i preguntes amb nosaltres a través del [Aquí](https://www.kayak.cat/feedback/form), tot i que no podrem respondre-us a tots. Tingues en compte que no assumim cap mena de responsabilitat pel que fa a les idees no sol·licitades que s’han enviat a la nostra empresa (com idees sobre productes o publicitat) i no ens farem responsables de qualsevol similitud entre aquestes idees i el contingut que pugui aparèixer en futurs productes o serveis de KAYAK. A més a més, recorda que et fas responsable de qualsevol material que enviïs, incloent-n’hi la fiabilitat, l’originalitat i el respecte dels drets de propietat intel·lectual de tercers. No revelis secrets comercials o un altre tipus d’informació confidencial en els teus missatges. Tots els drets dels materials que ens arribin passaran a ser propietat de KAYAK. Així mateix, en fer-nos arribar els teus comentaris, ens atorgues una llicència mundial irrevocable, perpètua, no exclusiva, transferible i gratuïta (amb el dret de ser subcontractada) per utilitzar, copiar, modificar, mostrar i difondre públicament, reformatar, traduir, redifondre, tornar a publicar, citar (en part o totalment) i distribuir els comentaris que ens has enviat per a qualsevol fi, bé sigui comercial, de màrqueting, publicitari o d’altres.

Avisos legals
-------------

Google Play i el logo de Google Play són marques registrades de Google LLC. i Apple, el logo d'Apple, iPhone i iPad són marques registrades d'Apple Inc. als EUA i a altres països i regions. App Store és una marca de servei d'Apple Inc.

Aquest lloc web està operat per:
--------------------------------

Llegeix aquestes condicions generals d'ús amb atenció abans d'utilitzar o d'obtenir qualsevol material, informació, producte o servei a través d'aquest lloc Web. En accedir al web de KAYAK, o a l'aplicació per a mòbil o tablet, o a qualsevol altra funció o plataforma de KAYAK (en conjunt “El Nostre Lloc Web”) acceptes aquestes condicions generals (“Condicions”), i la nostra [Privacitat](https://www.kayak.cat/privacy). Si no acceptes el conjunt d'aquestes Condicions, llavors no has d'utilitzar el Nostre Lloc Web. En aquestes Condicions, “nosaltres”, “el nostre” o “KAYAK” fan referència a KAYAK Europe GmbH, i “tu” o “el teu” fan referència a tu en qualitat d'usuari del Nostre Lloc Web.

AQUESTS CONDICIONS INCLOUEN UNA CLÀUSULA D’ARBITRATGE I UNA EXEMPCIÓ DEL TEU DRET A PARTICIPAR EN UNA DEMANDA COL·LECTIVA O REPRESENTATIVA.

Ens reservem el dret de modificar en tot moment i per qualsevol raó aquestes Condicions mitjançant la publicació d'una nova versió al Nostre Lloc Web. Aquestes modificacions no afectaran els drets i les obligacions esmentats prèviament. L'ús que facis del Nostre Lloc Web, una vegada publicades aquestes modificacions de les Condicions, estarà subjecte a les Condicions vigents en la data d'accés. Consulta les Condicions de manera regular per mantenir-te informat dels canvis que s'hi puguin haver fet. Si tens objeccions respecte d’alguna clàusula present en aquestes Condicions o respecte d'alguna de les modificacions que s'hi han fet, o si deixes de sentir-te satisfet amb el Nostre Lloc Web, el teu últim recurs és deixar d'utilitzar el Nostre Lloc Web.

KAYAK Europe GmbH Fraumünsterstrasse 16 8001 Zürich Switzerland

Última actualització: 17 de setembre de 2019