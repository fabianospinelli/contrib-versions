**Termini e condizioni di AliExpress per le transazioni sulla piattaforma effettuate da Consumatori UE/SEE/UK** 

**Parte A: Versione aggiornata al 15 giugno 2022, in vigore dal 30 giugno 2022**

 

LA RINGRAZIAMO PER AVER UTILIZZATO ALIEXPRESS.

I PRESENTI TERMINI E CONDIZIONI PER I CONSUMATORI DELL'UE/SEE/UK SI RIFERISCONO A [WWW.ALIEXPRESS.COM](http://www.aliexpress.com/) E SI APPLICANO ESCLUSIVAMENTE AI CONSUMATORI DELL'UNIONE EUROPEA/SPAZIO ECONOMICO EUROPEO E DEL REGNO UNITO. SI PREGA DI LEGGERE ATTENTAMENTE I TERMINI E LE CONDIZIONI DEL PRESENTE DOCUMENTO!

SE LEI È UN UTENTE DI [WWW.ALIEXPRESS.RU](http://www.aliexpress.ru/) O [WWW.TMALL.RU](http://www.tmall.ru/) O DI [WWW.ALIEXPRESS.COM](http://www.aliexpress.com/) PROVENIENTE DA UN'AREA GEOGRAFICA DIVERSA DALL'UNIONE EUROPEA/SPAZIO ECONOMICO EUROPEO O DAL REGNO UNITO, O SE LEI ALTRIMENTI ACCEDE AI SITI IN VESTE DIVERSA DA QUELLA DI CONSUMATORE DELL'UNIONE EUROPEA/SPAZIO ECONOMICO EUROPEO/REGNO UNITO, LA PREGHIAMO DI CLICCARE SU [https://rule.alibaba.com/rule/detail/2054.htm](https://rule.alibaba.com/detail/2054.htm) PER ACCEDERE AI TERMINI E ALLE CONDIZIONI A LEI APPLICABILI.

 

I presenti Termini e condizioni per i Consumatori dell'UE/SEE/UK (di seguito, il "Contratto") descrivono i termini e condizioni in virtù dei quali lei, in qualità di membro registrato nonché di consumatore dell'Unione Europea/Spazio Economico Europeo o del Regno Unito, può concludere transazioni online con venditori terzi che siano membri registrati dei Siti (nel senso del termine come definito di seguito) o fornire determinati prodotti o servizi a consumatori dell'Unione Europea/Spazio Economico Europeo o del Regno Unito, secondo i termini e condizioni di vendita stabiliti da ciascun venditore terzo attraverso i siti web, i siti mobili, le applicazioni mobili e gli altri portali di transazioni online di proprietà, gestiti, brandizzati o resi disponibili da Alibaba Singapore (come definiti di seguito nella clausola 1.2) di volta in volta relativi alla piattaforma di e-commerce AliExpress, che includono, a titolo esemplificativo e non esaustivo, le versioni ottimizzate per il web e per i dispositivi mobili del sito web identificato dall’identificatore univoco URL (uniform resource locator) "www.aliexpress.com", e l'applicazione mobile della piattaforma di e-commerce AliExpress, con espressa esclusione di [www.aliexpress.ru](http://www.aliexpress.ru/) e [www.tmall.ru](http://www.tmall.ru/) (collettivamente, i "Siti AliExpress" o, semplicemente, i "Siti").

A scanso di equivoci, ogni Transazione Online (come definita di seguito nella clausola 1.5) si intende esclusivamente effettuata da e tra lei e un venditore terzo, Alibaba Singapore pertanto non deve essere considerata come parte di tale Transazione Online, né deve essere considerata come un rappresentante suo o del venditore in tale Transazione Online.

Poiché lei agisce in qualità di consumatore dell'UE/SEE/UK, la preghiamo di notare che, nella misura in cui le norme di legge sulla tutela dei consumatori nel suo paese di residenza all'interno dell'UE/SEE/UK prevedano delle disposizioni più vantaggiose per lei (come, ad esempio, diritti legali di recesso e di garanzia di conformità), tali disposizioni saranno automaticamente applicabili a lei. Per ulteriori informazioni sui diritti legali dei consumatori UE, consultare [https://sale.aliexpress.com/\_\_mobile/QnoLFBVfqY.htm](https://sale.aliexpress.com/__mobile/QnoLFBVfqY.htm).

**1\. Applicazione del presente Contratto e dei Servizi di Transazione**

**1.1 Consentimento.** Lei prende atto che registrandosi, accedendo o utilizzando i Servizi di Transazione (come descritti di seguito nella clausola 1.5) lei acconsente alla stipula di un contratto legalmente vincolante con Alibaba Singapore. Se lei non acconsente al presente Contratto, lei deve astenersi dall’accedere o altrimenti utilizzare qualsiasi dei Servizi di Transazione. Se lei desidera risolvere il presente Contratto, può farlo in qualsiasi momento chiudendo il suo account di utente e astenendosi definitivamente dall’accedere o utilizzare i Servizi di Transazione (come definiti nella clausola 1.5).

**1.2 Parte Contraente.** Lei sta stipulando il presente Contratto con Alibaba Singapore, ma la preghiamo di notare che Alibaba Singapore può fornire i Servizi di Transazione da sola o anche in collaborazione con le sue affiliate. Nel presente documento il termine "Paesi Designati" viene utilizzato per riferirsi a paesi dell'Unione Europea (UE), dello Spazio Economico Europeo (SEE) e del Regno Unito. Se lei ha la sua residenza abituale in un Paese Designato o accede ai Siti da un Paese Designato, lei sta stipulando il presente Contratto con Alibaba.com Singapore E-Commerce Private Limited (società costituita a Singapore, iscritta al Registro delle imprese con il numero 200720572D, con sede legale in 51 Bras Basah Road, n. 04-08 Lazada One, 189554-Singapore (di seguito, "Alibaba Singapore")). Alibaba Singapore sarà la titolare del trattamento dei suoi dati personali forniti, raccolti o elaborati a cura di Alibaba Singapore per la prestazione dei Servizi di Transazione o in relazione con gli stessi. La raccolta e il trattamento dei suoi dati personali sono soggetti alla presente Politica sulla Privacy (che include la Politica sui Cookie e ogni altro documento citato nella presente [Politica sulla Privacy](https://terms.alicdn.com/legal-agreement/terms/suit_bu1_aliexpress/suit_bu1_aliexpress201909171350_82407.html "Politica sulla Privacy")) e relativi aggiornamenti.

  

**1.3 Solo per Membri.** Quando si registra e aderisce ai Siti, lei acquisisce la categoria membro registrato ("Membro"). Il presente Contratto si applica a lei esclusivamente in qualità di Membro, ma non influisce sul suo rapporto contrattuale in essere con Alibaba Singapore o con le sue affiliate in merito ai Servizi per i Membri dei Siti ai sensi del Contratto di Adesione, salvo espressamente stipulato il contrario nel presente Contratto o nel Contratto di Adesione. Se lei chiude il suo account di utente o se la sua iscrizione viene disdetta da Alibaba Singapore nell’esercizio dei propri diritti ai sensi del Contratto di Adesione, lei non potrà più utilizzare i Servizi di Transazione. Tuttavia, se al momento della chiusura dell'account o della disdetta dell'iscrizione Alibaba Singapore viene a conoscenza che lei ha iniziato una Transazione online valida che non è ancora stata completata, si prenderanno le opportune disposizioni affinché tale Transazione online venga completata o rimborsata, a seconda delle circostanze della transazione e della causa della disdetta della sua iscrizione.

  

**1.4. Intero Accordo.** Il presente Contratto è l'unico accordo in essere tra lei e Alibaba Singapore avente per oggetto i Servizi di Transazione e sostituisce tutti i contratti precedentemente stipulati per tali Servizi di Transazione. Il presente Contratto incorpora per riferimento diretto i documenti, le politiche, le informative e i regolamenti elencati di seguito, nonché i termini e condizioni contenuti nei contratti proposti da Alibaba Singapore e convenuti con lei nel momento in cui lei si impegna a utilizzare una funzionalità dei Servizi di Transazione, e che lei accetta di osservare nella misura in cui le siano applicabili:

·       [Contratto di Adesione](https://rulechannel.alibaba.com/icbu?type=detail&ruleId=2042&cId=1303#/rule/detail?ruleId=2042&cId=1303 "Contratto di Adesione")

·       [Condizioni di Utilizzo](https://rulechannel.alibaba.com/icbu?type=detail&ruleId=2041&cId=1307#/rule/detail?cId=1307&ruleId=2041 "Condizioni di Utilizzo")

·       [Politica sulla Privacy](https://terms.alicdn.com/legal-agreement/terms/suit_bu1_aliexpress/suit_bu1_aliexpress201909171350_82407.html "Politica sulla Privacy") di AliExpress.com (che include la Politica sui Cookie)

·       [Politica di Protezione dei Diritti di Proprietà Intellettuale](https://sell.aliexpress.com/en/__pc/Hh1G3770tV.htm?spm=5261.ams_88533.0.0.6099YoXSYoXSMJ "Politica di Protezione dei Diritti di Proprietà Intellettuale") (DPI)

In alcuni casi, le potrebbe essere richiesto di stipulare un apposito contratto separato con Alibaba Singapore, con le sue affiliate o altri partner terzi, in relazione a determinati aspetti dei Servizi di Transazione non coperti dal presente Contratto (le "**Condizioni Aggiuntive**"), includenti, nella misura in cui siano applicabili, le [Condizioni dei Servizi Supplementari](https://rulechannel.alibaba.com/icbu#/rules?cId=1303) se lei stipula dei servizi supplementari a quelli previsti dal presente Contratto; e l’[Accordo sui Servizi Alipay](https://global.alipay.com/docs/ac/platform/sfe2r7) se lei stipula un contratto per un portafoglio digitale o wallet Alipay,).

Nel caso di eventuale contraddizione tra le disposizioni del presente Contratto e le disposizioni delle Condizioni Aggiuntive, le Condizioni Aggiuntive disciplineranno le relative tipologie dei Servizi di Transazione o delle Transazioni Online coperte da tali Condizioni Aggiuntive.

  

**1.5 Servizi di Transazione.** Alibaba Singapore fornisce una piattaforma di transazioni online e servizi accessori sui Siti (tale piattaforma e servizi, di seguito, collettivamente, i “Servizi di Transizione”) che permettono ai Membri di concludere transazioni online per prodotti o servizi all’interno dei Siti in conformità con le condizioni del presente Contratto. In particolare, ciò le consentirà di inoltrare, pagare, concludere e ricevere gli ordini evasi per la fornitura online di prodotti e servizi all'interno dei Siti (le "Transazioni Online").

 

**1.6 Modifiche al Contratto o ai Servizi di Transazione.** Alibaba Singapore si riserva il diritto di modificare il presente Contratto (compresi, a scanso di equivoci, i termini e condizioni relativi ai contratti previsti nella clausola 1.4 di cui sopra), di pubblicare nuovi regolamenti (compresi quelle relativi alle controversie) o di apportare modifiche alle funzionalità o alle applicazioni dei Servizi di Transazione stessi (ad esempio, apportando aggiornamenti, modifiche, creando limiti o sospendendoli). Qualora Alibaba Singapore apporti alcuna modifica (ad eccezione di correzioni di formattazione o di errori) al presente Contratto (compresa tutta la relativa documentazione) o ai Servizi di Transazione stessi, oppure pubblichi dei nuovi regolamenti, sarà tenuta a notificarlo a lei attraverso i Siti (compresa la pubblicazione della versione più recente sui Siti) o con altri mezzi, per dare a lei l'opportunità di rivedere le modifiche o i nuovi termini con almeno quindici (15) giorni di preavviso dalla loro entrata in vigore (dal momento che non sono retroattivi), anche se potrebbero darsi delle circostanze (come ad esempio per ottemperare a un obbligo di legge, per affrontare un pericolo imprevisto e imminente, per proteggere lei o un utente commerciale da frodi, malware, spam, violazioni di dati personali o altri rischi di sicurezza informatica) in cui Alibaba Singapore potrebbe vedersi obbligata a dare un periodo di preavviso più breve. Se lei non è d’accordo con alcuna modifica proposta da Alibaba Singapore, lei può chiudere il suo account di utente inoltrando la sua richiesta per e-mail all'indirizzo [DataProtection.AE@aliexpress.com](mailto:DataProtection.AE@aliexpress.com), oppure accedendo al suo "Profilo - Elimina account" nell'applicazione mobile dei Siti o richiedendo la cancellazione del suo account accedendo a privacy.aliexpress.com. L'uso continuato dei Servizi di Transazione dopo la pubblicazione o l'invio della notifica avente per oggetto le modifiche o i nuovi termini del presente Contratto apportati da Alibaba Singapore e dopo la loro entrata in vigore, significa che lei accetta i termini aggiornati a partire dalla loro data di entrata in vigore.

 

**2\. Condizioni per Transazioni Online specifiche**

**2.1 Rifiuto o Annullamento di Transazioni Online.** Alibaba Singapore si riserva il diritto di sospendere in attesa di chiarimenti e successivamente o direttamente rifiutare/respingere o annullare qualsiasi Transazione Online ragionevolmente ritenuta in violazione del presente Contratto (compresi i relativi documenti previsti dalla clausola 1.4 di cui sopra), o di imporre penali o restrizioni, per qualsiasi motivo pertinente, incluso in conformità alle leggi e ai regolamenti sulla tutela dei consumatori, sull’e-commerce, sulle frodi, sulla sicurezza informatica o sulla tutela dei diritti di proprietà intellettuale e industriale, oppure dietro richiesta delle autorità competenti, esimendosi da qualsiasi responsabilità per eventuali danni o perdite direttamente o indirettamente derivanti da tale rifiuto o annullamento.

La valutazione della violazione del presente Contratto sarà condotta internamente dagli uffici competenti di Alibaba Singapore, coinvolgendo i team di Governance della Piattaforma, di Controllo del Rischio e/o del Servizio Clienti. L'acquirente avrà la possibilità di sottoporre le proprie osservazioni ritenute opportune in merito alla decisione presa da Alibaba Singapore.

Le situazioni che potrebbero risultare in una Transazione Online rifiutata o annullata includono, a titolo esemplificativo e non limitativo, situazioni in cui l’ufficio di controllo del credito e delle frodi rileva delle criticità, o in cui Alibaba Singapore ha motivo di ritenere che la Transazione Online non sia autorizzata, che violi qualsiasi legge, norma o regolamento o che altrimenti esponga Alibaba Singapore o qualsiasi delle sue affiliate a responsabilità.

Prima di autorizzare la Transazione Online in questione e di procedervi addebitandola all'acquirente, o prima di prendere la decisione finale di rifiutare/respingere o annullare la Transazione Online, a seconda dei casi, Alibaba Singapore può anche richiederle ulteriori verifiche o informazioni su qualsiasi Transazione Online, nel qual caso lei accetta di collaborare a tali verifiche e di fornire tali informazioni ad Alibaba Singapore a richiesta di quest’ultima. La mancata collaborazione alle verifiche e la mancata presentazione delle informazioni da parte sua quando le siano state richieste da Alibaba Singapore, può comportare l’esito negativo della Transazione Online, rispetto alla quale Alibaba Singapore non è responsabile. A scanso di equivoci, se Alibaba Singapore determina finalmente che tale Transazione Online rifiutata o annullata non costituisce una violazione del presente Contratto, Alibaba Singapore si impegna ad adottare le opportune disposizioni affinché tale Transazione Online venga completata o rimborsata, a seconda delle circostanze della transazione. Alibaba Singapore non sarà responsabile per eventuali perdite o danni direttamente o indirettamente derivanti dal rifiuto o dall'annullamento della Transazione Online in questione, essendo autorizzata a prendere una decisione su qualsiasi controversia tra lei e il venditore, compresa la rimessa dei fondi nell'ambito di una Transazione Online che sono detenuti da Alipay (come definito nella seguente clausola 2.2) secondo le istruzioni di Alibaba Singapore in conformità al presente Contratto e all'[Accordo sui Servizi Alipay](https://global.alipay.com/doc/platform/sfe2r7).

**2.2 Servizi Alipay e Servizi Supplementari Alibaba Singapore.**

(i) Alibaba Singapore potrà, tramite Alipay, fornire alcuni servizi per alcune Transazioni Online (“Servizi Alipay”). I Servizi Alipay sono forniti agli utenti UE/SEE/UK da Alipay (Europe) Limited S.A. e dalle sue affiliate (collettivamente, “Alipay”) per ricevere il pagamento di fondi a sostegno dei Siti per le Transazioni Online. I Servizi Alipay sono forniti in conformità con i termini e le condizioni di cui all’[Accordo sui Servizi Alipay](https://global.alipay.com/doc/platform/sfe2r7).

(i) Alibaba Singapore potrà, tramite le sue affiliate fornire alcuni servizi accessori per determinate Transazioni Online (i “Servizi Supplementari Alibaba Singapore”). I Servizi Supplementari Alibaba Singapore sono forniti da Alibaba Singapore per ricevere il pagamento di fondi a sostegno dei Siti per le Transazioni Online. I Servizi Supplementari Alibaba Singapore sono forniti in conformità con i termini e le condizioni stabiliti nell’[Accordo sui Servizi Supplementari Alibaba Singapore](https://rule.alibaba.com/rule/detail/3180.htm).

**2.3 Piano di protezione dell’acquirente.** Salvi e impregiudicati i diritti legali a lei spettanti nell'UE/SEE/UK, Alibaba Singapore può anche fornire agli acquirenti un piano di protezione per alcune Transazioni Online. Se lei desidera ricevere ulteriori informazioni sul piano di protezione degli acquirenti, clicchi [qui](https://sale.aliexpress.com/__pc/v8Yr8f629D.htm).

I principali diritti legali a lei spettanti nell'UE/SEE/UK prevedono, tra l'altro, (i) il diritto di recesso entro quattordici (14) giorni; (ii) un diritto di garanzia legale di conformità di almeno due (2) anni; e (iii) il diritto di risolvere il contratto se il venditore non consegna la merce entro un periodo di tempo supplementare adeguato alle circostanze una vota scaduto il termine di consegna iniziale. Per ulteriori informazioni sui diritti legali dei consumatori UE, consultare [https://sale.aliexpress.com/\_\_mobile/QnoLFBVfqY.htm](https://sale.aliexpress.com/__mobile/QnoLFBVfqY.htm).

Lei prende atto e conviene che la protezione a lei accordata ai sensi di un piano di protezione dell’acquirente si applica solo alle Transazioni Online per le quali il venditore ha sottoscritto il tale piano e l’acquisto rientra nell’ambito di applicazione del piano di protezione dell’acquirente e che (i) i Servizi Alipay ai sensi della clausola 3.4 dell’[Accordo sui Servizi Alipay](https://global.alipay.com/doc/platform/sfe2r7) e (ii) i Servizi Supplementari Alibaba Singapore ai sensi della clausola 3.4 dell’[Accordo sui Servizi Supplementari Alibaba Singapore](https://rule.alibaba.com/rule/detail/3180.htm) non saranno applicabili allo stesso per tali Transazioni Online se il venditore ha sottoscritto un piano di protezione dell’acquirente e tale piano già copre il suo acquisto. Il servizio di garanzia potrà essere prestato, rivisto, sospeso e/o disdetto in base all’accordo raggiunto tra il fornitore del servizio di garanzia e il venditore. A scanso di equivoci, qualsiasi revisione, sospensione e/o disdetta del Piano di Protezione dell'Acquirente UE/SEE/UK non riguarderà le Transazioni Online già avvenute o che sono state inoltrate ma non ancora completate al momento della revisione, sospensione e/o disdetta del Piano di Protezione dell'Acquirente.

 

**2.4 Transazioni che coinvolgono un fornitore terzo di finanziamenti.** Questa clausola è applicabile a lei se decide di ottenere un finanziamento per una Transazione Online; nel qual caso lei conviene che:

(a)     Alibaba Singapore non garantisce che alcun fornitore terzo di finanziamenti (il "Finanziatore") finanzierà la sua Transazione Online, né sarà responsabile nei suoi confronti in relazione ad alcun finanziamento termite terzi;

(b)   qualsiasi finanziamento della transazione si intende concesso da una terza parte non vincolata ad Alibaba Singapore ed è quindi soggetto ai termini e condizioni di tale Finanziatore;

(c)      Alibaba Singapore ha facoltà di divulgare al Finanziatore alcune informazioni raccolte su lei (ad esempio, dati finanziari e di contatto) se tali informazioni sono necessarie al Finanziatore per esaminare la sua richiesta di finanziamento e formalizzare il contratto di finanziamento, come a lei previamente comunicato; e

(d)    qualsiasi controversia con il Finanziatore in relazione alla Transazione Online deve risolversi tra lei e il Finanziatore, non avendo Alibaba Singapore alcun obbligo di risolvere o assistere in alcun modo nella risoluzione di tale controversia.

**3\. Transazioni tra lei e il venditore**

 

**3.1 Ordine Online.** Per concludere una Transazione Online lei deve completare, inoltrare e accettare un ordine online utilizzando la procedura applicabile sui Siti e completare tale Transazione Online secondo i termini e condizioni dell'ordine online e del presente Contratto (inclusi i relativi documenti previsti nella clausola 1.4 di cui sopra). Lei e il venditore sarete responsabili di garantire di aver concordato e specificato tutti i termini e condizioni pertinenti per la fornitura dei prodotti o i servizi con le modalità adeguate, compresi, a titolo esemplificativo e non limitativo, i prezzi, la quantità, le specifiche tecniche, gli standard di qualità, l'ispezione, la spedizione, ecc. tenuto conto del fatto che tutte le transazioni concluse sui Siti devono consentire ad Alibaba Singapore, in qualità di titolare della piattaforma commerciale, di calcolare e riscuotere correttamente le imposte nella misura richiesta dalle leggi e dai regolamenti applicabili. A fini doganali e fiscali e salvo diversamente concordato tra lei e il venditore, lei agisce in qualità di importatore. A scanso di equivoci, le ricordiamo prima di inoltrare l'ordine la possibile esistenza di tasse e altri costi aggiuntivi che non possono essere ragionevolmente calcolati in anticipo ma che potrebbero essere a suo carico (ad esempio, dazi d'importazione, tasse e spese di gestione per prodotti importati nell'UE da paesi terzi).

 

**3.2 Annullamento delle Transazioni Online da parte dell'utente.** Lei può annullare una Transazione Online solo nelle seguenti circostanze: (a) ai fini di esercitare i suoi diritti ai sensi della Direttiva 2011/83/UE o di altre norme a tutela dei consumatori eventualmente applicabili, comprese le leggi nazionali, o (b) se tale annullamento è consentito da qualsiasi Piano di Protezione dell'Acquirente applicabile e/o se consentito specificamente dalla Piattaforma per quel tipo di prodotto o di Transazione Online. La preghiamo di consultare su [https://sale.aliexpress.com/\_\_mobile/QnoLFBVfqY.htm](https://sale.aliexpress.com/__mobile/QnoLFBVfqY.htm) i diritti legali di recesso e di risoluzione che le spettano nell'UE/SEE/UK, che prevedono, tra gli altri (i) il diritto di recesso entro quattordici (14) giorni; (ii) un diritto di garanzia legale di conformità di almeno due (2) anni; e (iii) il diritto di risolvere il contratto se il venditore non consegna la merce entro un periodo di tempo supplementare adeguato alle circostanze dopo il termine di consegna iniziale.

**3.3 Transazioni esclusive tra lei e un venditore.** Ogni Transazione Online si intende esclusivamente effettuata da e tra lei e un venditore, Alibaba Singapore pertanto non deve essere considerata come parte di tale Transazione Online, né deve essere considerata come un rappresentante suo o del venditore in tale Transazione Online. Fatto salvo quanto sopra, in qualità di fornitore dei Servizi di Transazione, Alibaba Singapore ha facoltà di effettuare dei controlli formali su ogni Transazione Online. Alibaba Singapore non sarà responsabile né della qualità, della sicurezza, della liceità o della disponibilità dei prodotti o servizi offerti ai sensi di qualsiasi Transazione Online, né della capacità di lei o del venditore di completare qualsiasi Transazione Online (salvo nella misura in cui ciò sia vietato dalla legge applicabile). Né Alibaba Singapore né le sue affiliate e i suoi agenti saranno ritenuti responsabili per eventuali perdite, danni, pretese, responsabilità, costi o spese derivanti da qualsiasi Transazione Online, tra cui qualsiasi inadempimento, esecuzione parziale o mancata esecuzione della Transazione Online da parte della controparte della transazione.

 

**3.4 Metodi di pagamento.** Si prega di notare che i metodi di pagamento disponibili sui Siti possono essere forniti da partner o affiliate di Alibaba Singapore, tra cui Alipay, per cui lei accetta di pagare il prezzo della transazione indicato per qualsiasi Transazione Online utilizzando qualsiasi di tali metodi di pagamento. Qualora la Transazione Online adotti i Servizi Alipay, il pagamento in relazione alle Transazioni Online perfezionate sarà facilitato da Alipay e soggetto all’Accordo sui Servizi Alipay. Alipay non potrà quindi erogare tali fondi salvo diversamente concordato tra lei e il venditore in conformità al presente Contratto e all'[Accordo sui Servizi Alipay](https://global.alipay.com/doc/platform/sfe2r7).

Se la Transazione Online adotta i Servizi Supplementari Alibaba Singapore, il pagamento in relazione a tale transazione sarà facilitato da Alibaba Singapore e soggetto all'[Accordo sui Servizi Supplementari Alibaba Singapore](https://rule.alibaba.com/rule/detail/3180.htm). Utilizzando i Servizi Supplementari Alibaba Singapore, lei prende atto e conviene che Alibaba Singapore non è una banca e che i Servizi Supplementari Alibaba Singapore non dovranno essere interpretati in alcun modo come la fornitura di servizi bancari. Alibaba Singapore non agisce in qualità di amministratore fiduciario, di fiduciario o di agente depositario in relazione ai fondi dell’utente e non ha alcun controllo o responsabilità in relazione ai prodotti o servizi che sono pagati con i Servizi Supplementari Alibaba Singapore. Alibaba Singapore non è tenuta a garantire l’identità di alcun utente né ad assicurare che lei o un venditore completi una transazione sui Siti.

Nel caso di qualsiasi controversia insorgente in relazione al metodo di pagamento e/o al suo fornitore, Alibaba Singapore compirà ogni ragionevole sforzo per assistere lei nella partecipazione al processo di risoluzione delle controversie dei relativi partner fornitori di servizi di pagamento. Ciononostante, se la partecipazione al processo di risoluzione delle controversie del partner di Alibaba Singapore fosse soggetta a spese aggiuntive, tali spese non saranno a carico di Alibaba Singapore.

**3.5 Il suo Agente.** Se lei è tenuto a concludere e completare una Transazione Online tramite un agente (per esempio a un acquirente UE/SEE/UK potrebbe essere richiesto di impiegare un agente di importazione qualificato), tale agente è solo un suo agente. Se l’agente dovesse adempiere ad eventuali obblighi, lei rimarrà l’unico soggetto responsabile nei confronti della controparte della Transazione Online per la mancata esecuzione o l’inadempimento da parte del suo agente.

**4\. Tariffe di Servizio di Alibaba Singapore e Fiscalità**

**4.1 Tariffe di Servizio.** Alibaba Singapore potrà addebitare delle tariffe di servizio per le Transazioni Online come eventualmente reso noto di volta in volta da Alibaba Singapore sui Siti. Nel caso in cui la Transazione Online adotti i Servizi Alipay, con la presente lei autorizza Alibaba Singapore a dare istruzioni ad Alipay di detrarre ogni Tariffa di Servizio che sia dovuta e pagabile ad Alibaba Singapore ai sensi di una Transazione Online e di pagare la stessa ad Alibaba Singapore quando Alipay eroga qualsiasi importo detenuto da quest’ultima ai sensi di una Transazione Online. Né Alibaba Singapore né Alipay non hanno alcun controllo o alcuna responsabilità in relazione ai prodotti o servizi che sono pagati con i loro Servizi.

**4.2 Tariffe di Terzi non incluse.** Se lei decide di acquistare un servizio o un prodotto da terzi in relazione alla Transazione Online (ad es. un servizio di riparazione, un servizio di evasione ordini e di logistica, ecc.), lei dovrà pagarne separatamente le spese (nonché le corrispondenti tasse e imposte eventualmente applicabili) di acquisto di tale servizio o prodotto. Sarà sua responsabilità saldare le tariffe con tali fornitori terzi.

**4.3 Tasse e oneri finanziari non inclusi.** Tutte le tariffe addebitate da Alibaba Singapore sono al netto di eventuali tasse (come IVA), dazi o altre imposte governative o di eventuali oneri finanziari. Le imposte applicabili (come l'IVA) saranno visualizzate in anticipo e le verranno addebitate in aggiunta alle tariffe. Lei accetta di pagare e di essere responsabile di tali eventuali tasse, dazi, imposte o oneri per l’utilizzo dei Servizi di Transazione in aggiunta alle Tariffe di Servizio di Alibaba Singapore. Lei conviene altresì di essere tenuto a pagare qualsivoglia tassa applicabile associata alle Transazioni Online effettuate su Alibaba Singapore (comprese, senza limitazione, eventuali importi IVA applicabili) e accetta di manlevare e tenere indenne Alibaba Singapore dal mancato pagamento de eventuali tasse applicabili. Qualora Alibaba Singapore fosse tenuta a raccogliere o trattenere eventuali tasse o dazi ai sensi di qualunque legge applicabile, lei accetta di versare tali tasse o dazi ad Alibaba Singapore. Lei sarà inoltre responsabile di eventuali oneri finanziari per rimborsi di fondi effettuati a suo favore e Alibaba Singapore avrà il diritto di pagare tali oneri da tali fondi. Alibaba Singapore e Alipay avranno il diritto di detrarre eventuali oneri finanziari sostenuti a seguito della fornitura dei Servizi di Transazione e la parte che riceve i fondi dovrà farsi carico dei costi di tali spese bancarie.

**5\. Responsabilità del Membro**

 

**5.1 Fornitura di informazioni e assistenza.** Lei accetta di inviare tutti gli avvisi, di fornire tutte le informazioni, i materiali e le approvazioni necessarie e di prestare tutta l'assistenza e la cooperazione ragionevolmente necessarie per il completamento delle Transazioni Online e per la fornitura dei Servizi di Transazione da parte di Alibaba Singapore, in modo da facilitare la corretta consegna dei prodotti o dei servizi oggetto della Transazione Online con un venditore (incluso, ad esempio, per la personalizzazione del prodotto, se del caso; per facilitare la consegna fornendo dati precisi sul metodo di pagamento, indirizzi, dati di contatto o opzioni alternative di consegna e ritiro). Se la sua inadempienza degli obblighi di cui sopra risultasse in un ritardo nella fornitura di qualsiasi Servizio di Transazione, nella cancellazione di qualsiasi Transazione Online o nell’erogazione di eventuali fondi, Alibaba Singapore non sarà responsabile per eventuali perdite o danni derivanti da tale inadempienza, ritardo, cancellazione o erogazione.

**5.2 Obblighi del Membro.** Lei dichiara e garantisce che:

(a) utilizzerà i Servizi di Transazione in buona fede e nel rispetto di tutte le leggi e i regolamenti applicabili, comprese le leggi in materia di antiriciclaggio e di lotta al finanziamento del terrorismo;

(b) tutte le informazioni e tutti i materiali che lei fornisce in relazione all’utilizzo dei Servizi di Transazione sono veritieri, leciti ed accurati, e non falsi, fuorvianti o ingannevoli; e

(c) non utilizzerà i Servizi di Transazione per frodare Alibaba Singapore, le sue affiliate, o altri membri o utenti dei Siti, o per intraprendere altre attività illecite (tra cui, senza limitazione, il commercio di prodotti vietati dalla legge);

(d) non utilizzerà i Servizi di Transazione in relazione a qualsiasi Transazione Online in modo da (1) violare i diritti legittimi o di titolarità di Alibaba Singapore o di terzi, compresi i diritti d'autore, i diritti su marchi e brevetti o altri diritti di proprietà intellettuale; (2) violare la [Politica sulla Protezione dei Diritti di Proprietà Intellettuale (DPI)](https://rule.alibaba.com/rule/detail/2049.htm); o (3) violare il presente Contratto o l'[Accordo sui Servizi Supplementari Alibaba Singapore](https://rule.alibaba.com/rule/detail/3180.htm).

**5.3 Violazioni.** Qualora lei, secondo la ragionevole opinione di Alibaba Singapore, non agisca in buona fede, abusi dei Servizi di Transazione o altrimenti agisca in violazione del presente Contratto, Alibaba Singapore avrà il diritto, salvo nella misura in cui ciò sia vietato dalla legge applicabile, di annullare in qualsiasi momento la Transazione Online o le Transazioni Online in questione, esimendosi da qualsiasi responsabilità per eventuali perdite o danni direttamente o indirettamente derivanti da tale annullamento, dandole un preavviso di quindici (15) giorni dalla data effettiva dell’annullamento della Transazione Online o delle Transazioni Online in questione, salvo non si renda necessario un periodo di preavviso più breve per ottemperare a un obbligo di legge o per affrontare un pericolo imprevisto e imminente, per proteggere i servizi di intermediazione online, i consumatori (compresi gli acquirenti UE/SEE/UK) o gli utenti commerciali (compresi i venditori) da frodi, malware, spam, violazioni dei dati o altri rischi di sicurezza informatica.

La valutazione della violazione del presente Contratto sarà condotta internamente dagli uffici competenti di Alibaba Singapore, coinvolgendo i team di Governance della Piattaforma, di Controllo del Rischio e/o del Servizio Clienti. L'acquirente avrà la possibilità di sottoporre le proprie osservazioni ritenute opportune in merito alla decisione presa da Alibaba Singapore.

Prima di prendere la decisione finale di rifiutare/respingere o annullare la Transazione Online, Alibaba Singapore può richiedere ulteriori verifiche o informazioni su qualsiasi Transazione Online, nel qual caso lei accetta di collaborare a tali verifiche e di fornire tali informazioni ad Alibaba Singapore a richiesta di quest’ultima.

Salvo altrimenti previsto dalla legge applicabile, Alibaba Singapore si riserva inoltre il diritto di imporre a lei qualsiasi sanzione, o di sospendere o interrompere temporaneamente o definitivamente l'utilizzo da parte sua dei Servizi di Transazione, di sospendere o disdire temporaneamente o definitivamente o procurare la sospensione o la disdetta della sua iscrizione ai Siti, dandole un preavviso di quindici (15) giorni prima della data effettiva della sospensione o interruzione o disdetta, salvo non si renda necessario un periodo di preavviso più breve per ottemperare a un obbligo di legge o per affrontare un pericolo imprevisto e imminente, per proteggere i servizi di intermediazione online, i consumatori (compresi gli acquirenti UE/SEE/UK) o gli utenti commerciali (compresi i venditori) da frodi, malware, spam, violazioni dei dati o altri rischi di sicurezza informatica. In tali casi, e salvo diversamente stabilito dalle leggi applicabili, Alibaba Singapore si riserva inoltre il diritto di: (i) sospendere temporaneamente le funzionalità di transazione del suo account con Alibaba Singapore per un determinato periodo deciso da Alibaba Singapore, o di interrompere permanentemente l’utilizzo del suo account Alibaba Singapore, e/o (ii) autorizzare Alipay a sospendere temporaneamente le funzionalità di transazione del suo account Alipay per un determinato periodo deciso da Alibaba Singapore, o di interrompere permanentemente l’utilizzo del suo account Alipay, esimendosi da qualsiasi responsabilità per eventuali danni o perdite direttamente o indirettamente derivanti da tale sospensione o interruzione. Alibaba Singapore potrà anche pubblicare i rilievi, le penali e altri documenti riguardanti le violazioni sui Siti Alibaba Singapore.

**5.4 Obblighi di pagare le Tasse.** Lei sarà l’unico soggetto responsabile per il pagamento di eventuali tasse (come IVA), dazi o altre imposte governative o di eventuali oneri o tariffe che potrebbero essere imposti sui prodotti o servizi acquistati ai sensi delle Transazioni Online o in relazione alle stesse, salvo laddove Alibaba Singapore sia obbligata a riscuotere direttamente le imposte sulle vendite da lei effettuate tramite Alibaba Singapore a norma delle leggi e dei regolamenti applicabili. A scanso di equivoci, le ricordiamo prima di inoltrare l'ordine la possibile esistenza di tasse e altri costi aggiuntivi che non possono essere ragionevolmente calcolati in anticipo ma che potrebbero essere a suo carico (ad esempio, dazi d'importazione, tasse e spese di gestione per prodotti importati nell'UE da paesi terzi).

**5.5 Sistema di Feedback.** Lei si impegna a non compromettere l’integrità del sistema di feedback di Alibaba Singapore, ad esempio fornendo un feedback positivo su di se sui Siti mediante l’utilizzo di identità di Membro secondarie o tramite terzi, minacciando di dare un feedback negativo o valutazioni poco dettagliate del venditore per ottenere qualcosa che non sia incluso nell’elenco dei prodotti originale, fornendo un feedback negativo infondato su un altro membro sui Siti, oppure abusando del Sistema di Feedback in modo da inserire un commento negativo in una valutazione positiva.

**5.6 Indennizzo da parte del Membro.** Lei accetta di indennizzare Alibaba Singapore nonché le sue affiliate e i rispettivi dipendenti, amministratori, funzionari, agenti e rappresentanti e di manlevare gli stessi da qualunque perdita, danno, azione, pretesa e responsabilità (compreso l’integrale indennizzo delle spese legali) che potrebbe derivare, direttamente o indirettamente, dall’utilizzo da lei fatto dei Servizi di Transazione o da una sua violazione del presente Contratto. Se in qualsiasi momento Alibaba Singapore determina che una richiesta di risarcimento indennizzabile possa comportarle effetti negativi, Alibaba Singapore potrà assumere la difesa esclusiva e il controllo riguardo a qualsiasi questione altrimenti soggetta a indennizzo da parte sua, nel qual caso lei sarà tenuto a collaborare con Alibaba Singapore nel far valere ogni possibile difesa.

**5.7 Raccolta e Utilizzo delle Informazioni per i Servizi di Transizione.** Se lei ha fatto domanda per i Servizi di Transizione di Alibaba Singapore e/o ha utilizzato gli stessi, lei prende atto e conviene che Alibaba Singapore, ai fini della prestazione dei Servizi di Transazione, avrà il diritto di accedere ai suoi dati personali. Alibaba Singapore tratterà i dati personali, le informazioni creditizie, le informazioni commerciali e le sue informazioni finanziarie (le "Informazioni Raccolte") per facilitare l'amministrazione, l'elaborazione e il funzionamento dei Servizi di Transazione da lei utilizzati. Il trattamento dei suddetti dati personali è ritenuto necessario ed è legittimato dalle seguenti basi giuridiche: (i) l'esecuzione e il monitoraggio del rapporto contrattuale tra lei e Alibaba Singapore, e (ii) l'adempimento degli obblighi previsti dal presente Contratto. In relazione al suo utilizzo dei Servizi di Transizione, Alibaba Singapore potrà utilizzare le Informazioni Raccolte secondo le modalità di cui alla Politica sulla Privacy e/o all’informativa sulla raccolta delle informazioni personali relative ai Servizi di Transizione che avete accettato prima della o durante la domanda per i Servizi di Transizione e il suo utilizzo degli stessi.

**6\. Riservatezza e Protezione dei dati personali**

**6.1 Obblighi di Riservatezza.** Lei dovrà mantenere riservate tutte le informazioni riservate fornite da altri Membri dei Siti, da Alibaba Singapore o da qualsivoglia delle sue affiliate in relazione a qualsiasi Transazione Online o ai Servizi di Transazione, salvo e impregiudicato l’esercizio dei diritti a lei spettanti a norma delle leggi e dei regolamenti applicabili.

**6.2 Informazioni Riservate.** Tutte le informazioni e tutti i materiali forniti da un altro Membro dei Siti Alibaba Singapore, da Alibaba Singapore o da qualsivoglia delle sue affiliate saranno considerate informazioni riservate a meno che tali informazioni o materiali siano già di dominio pubblico o che lo diventino successivamente per cause diverse da una violazione degli obblighi di riservatezza imputabile a lei.

**6.3 Protezione dei dati personali e della privacy.** La preghiamo di leggere attentamente la Politica sulla Privacy dei Siti che disciplina la protezione e l’utilizzo dei dati personali di acquirenti UE/SEE/UK e venditori in possesso di Alibaba Singapore e delle sue affiliate e illustrano come viene effettuato il trattamento dei suoi dati personali in relazione ai Servizi di Transazione e alla Transazione Online. La Politica sulla Privacy è disponibile su [Politica sulla Privacy di AliExpress.com](https://service.aliexpress.com/page/knowledge?pageId=37&category=1000022028&knowledge=1060015216&language=en).

**6.4 Ruolo dei venditori nella protezione dei dati personali e della privacy.** Gli acquirenti UE/SEE/UK sono informati del fatto che i venditori hanno i propri obblighi di conformità alle leggi applicabili in materia di protezione dei dati e della privacy rispetto ai dati personali degli acquirenti UE/SEE/UK o di altre persone che siano oggetto di trattamento da parte del venditore. Sebbene Alibaba Singapore imponga per contratto ai venditori di garantire ad Alibaba Singapore, in relazione alla protezione di tali dati personali, la piena conformità attuale e futura di detti venditori a tutte le leggi applicabili in materia di protezione dei dati e della privacy, tra cui, a titolo esemplificativo, la conservazione dei propri registri di tali dati personali indipendentemente dalla piattaforma (nei limiti richiesti a norma delle leggi applicabili), il rispetto delle leggi in materia di marketing diretto e l’obbligo di rispondere alle richieste degli interessati per l’esercizio dei propri diritti a norma di tali leggi, né Alibaba Singapore né alcuna delle sue affiliate sono responsabili dell'adempimento da parte di un venditore dei propri obblighi previsti a norma delle leggi applicabili in materia di protezione dei dati e della privacy. A scanso di equivoci, in relazione a tali dati personali, la responsabilità e gli obblighi di Alibaba Singapore e delle sue affiliate a norma delle leggi applicabili in materia di protezione dei dati e della privacy sono completamente indipendenti e separati dalla responsabilità e dagli obblighi dei venditori a norma di tali leggi.

**7\. Clausola di Esonero e Limitazione di Responsabilità**

**7.1 Esclusione di Garanzia.** Lei conviene espressamente che l’utilizzo da lei fatto dei Servizi di Transazione è a suo rischio esclusivo. Nella misura massima consentita dalla legge applicabile, i Servizi di Transazione vengono forniti “così come sono”, “come disponibili” e “con tutti i difetti”, e Alibaba Singapore non rilascia alcuna dichiarazione o garanzia sul fatto che la fornitura dei Servizi di Transazione avvenga ininterrottamente, tempestivamente o sia esente da errori. Alibaba Singapore non rilascia alcuna dichiarazione o garanzia in merito all’accuratezza, alla veridicità e alla completezza delle informazioni fornite da qualsiasi Membro dei Siti in conformità alle leggi e ai regolamenti sul commercio elettronico.

**7.2 Esclusione e Limitazione di Responsabilità.** NELLA MISURA MASSIMA CONSENTITA DALLA LEGGE APPLICABILE, ALIBABA SINGAPORE, INCLUSE LE SUE AFFILIATE, NON SARÀ RESPONSABILE IN RELAZIONE AL PRESENTE CONTRATTO PER LA PERDITA DI PROFITTI O DI OPPORTUNITÀ COMMERCIALI, LA PERDITA DI REPUTAZIONE (AD ES. PER DICHIARAZIONI OFFENSIVE O DIFFAMATORIE), PER LA PERDITA DI DATI (AD ES. TEMPO DI INATTIVITÀ O PERDITA, UTILIZZO E MODIFICA NON AUTORIZZATI DI INFORMAZIONI O CONTENUTI) O PER QUALSIASI ALTRO DANNO INDIRETTO, INCIDENTALE, CONSEQUENZIALE, SPECIALE O PUNITIVO A LEI DERIVANTE.

ALIBABA SINGAPORE E LE SUE AFFILIATE NON SARANNO RESPONSABILI NEI CONFRONTI DI LEI IN RELAZIONE AL PRESENTE CONTRATTO PER QUALSIASI IMPORTO SUPERIORE A (A) IL TOTALE DELLE TARIFFE PAGATE O DA PAGARE DA LEI A FAVORE DI ALIBABA SINGAPORE PER I SERVIZI DURANTE IL PERIODO DI VALIDITÀ DEL PRESENTE CONTRATTO, SE DEL CASO, O (B) ALLA SOMMA DI 1000 USD.

Alcune di queste limitazioni o esclusioni potrebbero non essere applicabili a lei se il suo stato, la sua provincia o il suo paese non consente la limitazione o l’esclusione di responsabilità per danni incidentali o consequenziali, per cui le esclusioni o limitazioni di cui sopra potrebbero non essere applicabili a lei. Lei potrebbe anche godere di altri diritti a norma della legge locale vigente nel suo stato, nella sua provincia o nel suo paese che variano da stato a stato. Nessuna disposizione del presente contratto è intesa a pregiudicare tali diritti tali diritti nel caso in cui siano applicabili a lei.

**7.3** **Forza maggiore.** In nessun caso Alibaba Singapore né le sue affiliate e i suoi agenti potranno essere ritenuti responsabili per qualsiasi ritardo o errore o interruzione dei Servizi di Transazione derivante direttamente o indirettamente da eventi naturali, forze o cause al di là del ragionevole controllo di Alibaba Singapore, tra cui, a titolo esemplificativo e non limitativo, nei limiti consentiti dalle leggi e dai regolamenti applicabili, cause di forza maggiore, malfunzionamenti di internet, malfunzionamenti di computer, telecomunicazioni o altre attrezzature, guasti di alimentazione elettrica, scioperi, vertenze di lavoro, rivolte, insurrezioni, disordini civili, carenza di manodopera o di materiali, incendi, inondazioni, tempeste, esplosioni, cause di forza maggiore, guerre, azioni governative, ordini di giudici o tribunali nazionali o stranieri, ovvero inadempimento di terzi o sospensione o interruzione dei trasporti o delle operazioni commerciali (fra cui, a titolo esemplificativo ma non limitativo, ritardi o interruzioni della ripresa dei lavori o delle operazioni per ordine di agenzie governative) in caso di diffusione epidemica o pandemica a livello nazionale o regionale.

 

**8\. Comunicazioni e notifiche**

Salvo quanto diversamente specificato, le comunicazioni legali le saranno notificate tramite l’invio di comunicazioni all’indirizzo di posta elettronica nel suo più recente profilo di membro sui Siti. Una comunicazione sarà considerata come notificata 24 ore dopo l’invio del messaggio di posta elettronica, a meno che non ci venga comunicato che l’indirizzo di posta elettronica non è valido. In alternativa, possiamo notificarle le comunicazioni legali per posta al recapito nel suo più recente profilo di membro, nel qual caso la comunicazione sarà considerata come notificata trentasei (36) giorni dopo la data di spedizione. Le comunicazioni dovranno essere notificate ad Alibaba Singapore all’indirizzo riportato nella clausola 1.2 di cui sopra o a mezzo corriere o lettera raccomandata al seguente indirizzo: 26/F, Tower One, Times Square, 1 Matheson Street, Causeway Bay, Hong Kong, all’attenzione dell’Ufficio Legale.

 

**9\. Legge applicabile e foro competente.**

**La presente clausola si applica salvi e impregiudicati i diritti a lei spettanti in qualità di consumatore dell’Unione Europea/****Spazio Economico Europeo/Regno Unito a norma dell’articolo 18 del Regolamento Bruxelles I bis (GUUE 2012 l351/1) o delle normative applicabili nel Regno Unito, il che significa che lei può avanzare una pretesa sulla base dei suoi diritti legali nel paese UE/SEE/UK in cui lei vive, generalmente nei tribunali del luogo in cui lei ha il suo domicilio.**

**9.1 Legge applicabile.** Il presente Contratto è soggetto alle leggi di Hong Kong. Tale scelta non la priva della protezione prevista dalle disposizioni obbligatorie nelle legislazioni dell’UE/UK e del suo paese di residenza abituale, il che significa che le sono riconosciuti tutti i diritti pertinenti nonché il loro esercizio a norma delle leggi dell’UE/UK e del paese in cui lei risiede abitualmente.

**9.2 Amichevole composizione.** In caso di controversia o pretesa direttamente o indirettamente derivante dal presente Contratto, da una Transazione Online o dal suo accesso a o dall’utilizzo dei Servizi di Transazione o altrimenti sorta in relazione ai suddetti (“Controversia”), le parti interessate potranno risolvere la Controversia in via di amichevole composizione.

 

**9.3 Controversie tra lei e un venditore.** Nel caso di una controversia insorta tra lei e il venditore, se la controversia non viene risolta in via di amichevole composizione tra lei e il venditore entro il periodo di tempo prescritto attraverso il sistema di risoluzione delle controversie del Servizio Clienti di Alibaba Singapore (accedendo dalla pagina web dell'ordine all'interno del Centro Acquirenti o attraverso il portale del Servizio Clienti all'indirizzo https://sale.aliexpress.com/i18n\_help\_center.htm), lei può sottoporre la Controversia ad Alibaba Singapore, la quale a sua volta avrà facoltà di adottare direttamente una determinazione su tale Controversia o di delegare o subappaltare tale prerogativa a un'altra parte. Al ricevimento della notifica di una Controversia, Alibaba Singapore avrà il diritto di basarsi sui propri registri e di richiedere sia a lei che al venditore o a entrambi di fornire documenti giustificativi. Alibaba Singapore potrà a sua ragionevole discrezione rifiutare o ammettere qualsiasi documento giustificativo. Alibaba Singapore non è un’istituzione giuridica o arbitrale e adotterà le proprie determinazioni meramente in qualità di persona comune non professionista. Inoltre, Alibaba Singapore non garantisce la veridicità, completezza o accuratezza dei documenti giustificativi presentati dalle parti della Controversia. A scanso di equivoci, Alibaba Singapore e le sue affiliate non saranno responsabili di alcun materiale non veritiero o fuorviante e **Alibaba Singapore (nonché i rispettivi agenti, affiliate, direttori, funzionari e dipendenti) dovrà essere manlevata e tenuta indenne da ogni genere di pretese o di domande, azioni o procedimenti giudiziali e relative spese legali e processuali incluse, nonché per i danni (compresi, a titolo esemplificativo e non limitativo, tutti i danni effettivi, speciali, incidentali o consequenziali) direttamente o indirettamente derivanti da tali controversie.** Fatto salvo quanto sopra, lei ha **facoltà di esercitare i suoi diritti in qualità di consumatore dell’Unione** **Europea/Spazio Economico Europeo/Regno Unito a norma dell’articolo 18 del Regolamento Bruxelles I bis (GUUE 2012 l351/1) o delle normative applicabili nel Regno Unito, e di avanzare una pretesa sulla base dei suoi diritti legali nel paese UE/SEE/UK in cui lei vive, generalmente nei tribunali del luogo in cui lei ha il suo domicilio**.

Nel caso in cui lei non sia soddisfatto con la determinazione adottata da Alibaba Singapore, e salvo che il diritto applicabile non disponga altrimenti, lei potrà presentare istanza di arbitrato al Centro di Arbitrato di Hong Kong (“HKIAC”) e notificare ad Alibaba Singapore tale istanza entro venti (20) giorni di calendario dalla data di ricevimento della determinazione. Se lei non richiede l'arbitrato entro i venti (20) giorni di calendario di cui sopra, si riterrà che lei abbia accettato la determinazione adottata da Alibaba Singapore come definitiva e vincolante per lei. Con una determinazione definitiva, qualora la Transazione Online adotti i Servizi Alipay, Alibaba Singapore potrà dare istruzioni ad Alipay di erogare i fondi detenuti da Alipay in base a tale determinazione, e qualora la Transazione Online adotti i Servizi Supplementari Alibaba Singapore, Alibaba Singapore potrà disporre dei fondi da detenuti in base a tale determinazione. Inoltre, in questo caso si riterrà che lei e il venditore abbiate rinunciato a qualsiasi pretesa nei confronti di Alibaba Singapore, Alipay e dei rispettivi affiliati e agenti.

La Commissione Europea dispone di una piattaforma online per la risoluzione delle controversie, accessibile cliccando sul seguente link: [http://ec.europa.eu/od](http://ec.europa.eu/odr)r.

 

**9.4 Controversie tra lei e Alibaba Singapore.** Nel caso di una Controversia insorta tra lei e Alibaba Singapore, se la Controversia non viene risolta in via di amichevole composizione, la Controversia potrà essere risolta da un arbitrato presso il HKIAC, salvo diversamente stabilito dalla legge applicabile, **e salvo e impregiudicato qualsiasi diritto a lei spettante** **in qualità di consumatore dell’Unione Europea/Spazio Economico Europeo/Regno Unito a norma dell’articolo 18 del Regolamento Bruxelles I Bis (GUUE 2012 L351/1) o delle normative applicabili nel Regno Unito, il che significa che lei può avanzare una pretesa relativa ai suoi diritti legali nel paese dell’UE/SEE/UK in cui lei vive, generalmente nei tribunali della sua residenza abituale**.

**9.5 Arbitrato HKIAC.** Se una qualsiasi Controversia è sottoposta al HKIAC per un arbitrato, l’arbitrato sarà condotto in conformità ai regolamenti del HKIAC in vigore al momento della domanda di arbitrato, come modificati dalla presente clausola. Il collegio arbitrale sarà composto da un arbitro unico. Salvo diversamente concordato dalle parti, l’arbitrato sarà condotto in lingua inglese e ad Hong Kong. L’arbitrato sarà condotto per telefono, online e/o unicamente sulla base di domande presentate per iscritto, come specificato dalla parte che instaura l’arbitrato, restando inteso che l’arbitrato non prevede la presenza delle parti o di testimoni, salvo diverso accordo tra le parti. Il lodo arbitrale reso dal HKIAC sarà definitivo e vincolante per tutte le parti interessate. Le spese di arbitrato saranno a carico della parte soccombente se non diversamente stabilito nel lodo.

**9.6 Indennizzo.** Qualora lei avviasse un procedimento legale contro Alibaba Singapore o le sue affiliate in violazione della presente clausola 9, tra cui, quando lei acconsente ad addivenire a una risoluzione della controversia con Alibaba Singapore**_,_** qualsiasi procedimento legale volto a contestare una determinazione di Alibaba Singapore che è diventata vincolante nei suoi confronti secondo la presente clausola 9, lei sarà tenuto a manlevare e tenere indenne Alibaba Singapore e le sue affiliate nonché i rispettivi agenti, dipendenti, amministratori e funzionari da ogni reclamo, perdita, danno che dovessimo subire.

 

**9.7 Prescrizione.** In ogni caso, lei non potrà avanzare alcuna pretesa nei confronti di Alibaba Singapore o delle sue affiliate ai sensi del presente Contratto dopo un anno dal verificarsi della questione che ha dato origine alla pretesa, salvo diversamente previsto dalla legge applicabile.

 

**9.8 Provvedimenti ingiuntivi.** Fatte salve le disposizioni di cui sopra, ciascuna parte potrà richiedere un provvedimento ingiuntivo o altro provvedimento equitativo nei confronti della controparte in qualsiasi tribunale competente (tra cui, ad esempio, i tribunali della sua residenza abituale) prima dell’arbitrato o durante lo stesso.

 

**10\. Disposizioni generali**

 

**10.1 Clausola Salvatoria**. Se una qualsiasi delle disposizioni del presente Accordo fosse ritenuta invalida o inapplicabile da un tribunale competente sul presente Contratto, lei conviene con Alibaba Singapore che tale disposizione dovrà essere modificata dal tribunale per renderla valida ed applicabile tenendo in considerazione la volontà delle parti. Se il tribunale non è in grado di farlo, lei conviene con Alibaba Singapore di richiedere al tribunale di rimuovere la disposizione invalida o inapplicabile e di preservare il resto del presente Contratto.

**10.2       Nessuna Rinuncia.** Anche nel caso in cui Alibaba Singapore non agisca per far adempiere qualsivoglia obbligazione del presente Contratto, ciò non implica comunque la rinuncia da parte di Alibaba Singapore a far valere il proprio diritto all’adempimento del presente Contratto.

**10.3       Cessione.** Alibaba Singapore avrà il diritto di cedere il presente Contratto (compresi tutti i propri diritti, titoli, benefici, interessi e obblighi e doveri ai sensi dello stesso) a qualsiasi delle sue affiliate e a qualsiasi successore o avente causa. Alibaba Singapore potrebbe anche delegare alcuni dei propri diritti e obblighi ai sensi del presente Contratto a degli appaltatori indipendenti o altri terzi, a condizione che tale delega non pregiudichi i diritti a lei spettanti ai sensi del presente Contratto. Lei non potrà cedere, né in tutto né in parte, il presente Accordo a qualsiasi persona o entità.

  

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

Parte B: aggiornata al 1 maggio 2021 (in vigore dal 16 maggio 2021)

SI PREGA DI LEGGERE ATTENTAMENTE I TERMINI E LE CONDIZIONI DEL PRESENTE DOCUMENTO!

IL PRESENTE ACCORDO SUI SERVIZI DI TRANSAZIONE PER I CONSUMATORI UE SI RIFERISCE A [WWW.ALIEXPRESS.COM](http://www.aliexpress.com/) E SI APPLICA ESCLUSIVAMENTE AI CONSUMATORI DELL’UNIONE EUROPEA; PER EVITARE OGNI DUBBIO, SONO ESCLUSI [WWW.ALIEXPRESS.RU](http://www.aliexpress.ru/) E [WWW.TMALL.RU](http://www.tmall.ru/). GLI UTENTI DI [WWW.ALIEXPRESS.COM](http://www.aliexpress.com/) DA REGIONI AL DI FUORI DELL’UNIONE EUROPEA E GLI UTENTI DI [WWW.ALIEXPRESS.RU](http://www.aliexpress.ru/) E [WWW.TMALL.RU](http://www.tmall.ru/) SONO INVITATI A NON PROSEGUIRE LA LETTURA DI QUESTO TESTO, IN QUANTO L’ACCORDO SUI SERVIZI DI TRANSAZIONE AD ESSI APPLICABILE è DISPONIBILE ALL’INDIRIZZO [Accordo sui Servizi di Transazione](https://rule.alibaba.com/rule/detail/4729.htm?spm=a271m.8038972.1999288231.3.49436d82Phv5Fk)

La ringraziamo per aver utilizzato AliExpress. Il presente Accordo sui Servizi di Transazione per i Consumatori UE (l’“Accordo”) descrive i termini e le condizioni in base a cui lei può perfezionare le transazioni online con i Venditori (come definito nella seguente clausola 3) per prodotti e servizi utilizzando i siti AliExpress, i siti mobili, le applicazioni mobili e altri portali di proprietà di, gestiti da, con il marchio di, o resi disponibili di volta in volta da Alibaba.com per l’Utente in relazione (a) alla piattaforma di commercio elettronico Aliexpress, comprensivi di, ma non limitati alle versioni ottimizzate per Web e mobile del sito web identificato con l’URL “www.aliexpress.com” e l’applicazione mobile della piattaforma di commercio elettronico Aliexpress, escludendotuttavia [www.aliexpress.ru](http://www.aliexpress.ru/) e www.tmall.ru (collettivamente i “Siti AliExpress” o semplicemente i “Siti”). Il presente Accordo contiene varie limitazioni riguardanti i servizi di transazione di Alibaba.com offerti tramite i Siti Alibaba.com e conferisce vari poteri e facoltà ad Alibaba.com in relazione alle transazioni online effettuate utilizzando i servizi di transazione di Alibaba.com offerti tramite i Siti Alibaba.com. Ciò include, senza limitazioni, il potere e la facoltà di rifiutare o annullare una transazione online, di rimborsare i fondi ad un acquirente o di erogare i fondi a favore di un venditore.

1\. Domanda e Accettazione delle Condizioni

1.1. Parte Contraente. Il presente Accordo viene stipulato tra lei (di seguito denominato anche “Membro”) e Alibaba.com Singapore E-Commerce Private Limited (costituita a Singapore con Iscrizione al Registro delle Imprese N. 200720572D) (“Alibaba.com” o “noi”) per l’utilizzo di alcuni servizi di transazione offerti tramite i Siti Alibaba.com come descritto nella presente.

1.2. Condizioni di Transazione. Alibaba.com fornisce una piattaforma di transazioni online e servizi accessori (“Servizi di Transazione”) sui Siti Alibaba.com (tale piattaforma e servizi, di seguito, collettivamente, i “Servizi di Transizione”) che permettono ai membri registrati dei Siti Alibaba.com di perfezionare transazioni online per prodotti o servizi all’interno dei Siti Alibaba.com in conformità con le condizioni del presente Accordo. Alibaba.com potrà pubblicare norme riguardanti le transazioni, norme riguardanti le controversie e altre norme e politiche riguardanti qualsiasi tipologia di transazione online nonché eventuali successive variazioni o modifiche (“Condizioni di Transazione”) come possibilmente effettuate di volta in volta. Tali Condizioni di Transazione sono espressamente incluse nel presente Accordo in virtù di questo riferimento e lei accetta di essere vincolato da tali norme e politiche.

1.3. Accordo Vincolante. Il presente Accordo, comprese le Condizioni di Transazione e le Condizioni Generali, e, per quanto applicabili, l’Accordo sui Servizi Alipay e l’Accordo sui Servizi Supplementari Alibaba.com (entrambi come definito nella seguente clausola 11.1), costituiscono un accordo giuridicamente vincolante tra lei e Alibaba.com in relazione al suo utilizzo dei Servizi di Transazione. Mediante l’accesso ai e l’utilizzo dei Servizi di Transazione, lei conviene di accettare il presente Accordo e di essere vincolato dallo stesso. La preghiamo di non utilizzare i Servizi di Transazione se non intende accettare tutte le condizioni del presente Accordo.

1.4. Modifiche. Alibaba.com potrà modificare tutte le condizioni del presente Accordo, comprese le Condizioni di Transazione, le Condizioni Generali, l’Accordo sui Servizi Supplementari Alibaba.com e altri accordi e contratti connessi, in qualsiasi momento, mediante la pubblicazione della pertinente versione modificata e riformulata sui Siti con almeno 15 giorni di preavviso rispetto alla data di entrata in vigore delle nuove condizioni, fatta salva la necessità di un periodo di preavviso più breve nel rispetto dei requisiti di legge o per far fronte a un pericolo imprevisto e imminente in relazione alla difesa dei servizi di intermediazione online, dei consumatori (compresi gli Acquirenti UE) o gli utenti commerciali (compresi i Venditori) da frode, malware, spam, violazioni di dati o altri rischi legati alla sicurezza informatica. Le condizioni modificate entreranno in vigore alla scadenza di tale periodo di preavviso. Lei avrà il diritto di risolvere l’Accordo prima della scadenza del periodo di preavviso cancellando il suo account attraverso il AliExpress Privacy Center. Continuando ad utilizzare i Servizi di Transazione lei conviene che sarà soggetto alle condizioni modificate. Il presente Accordo non potrà essere modificato se non per iscritto da un funzionario autorizzato di Alibaba.com.

1.5 Affiliate di Alibaba.com. Alcuni dei Servizi di Transazione potrebbero essere supportati dalle nostre affiliate.

1.6 Condizioni Aggiuntive. In alcuni casi, potrebbe risultare necessario che lei stipuli un accordo separato con Alibaba.com o con le nostre affiliate in relazione ai Servizi di Transazione (“Condizioni Aggiuntive”). Nel caso di una eventuale contraddizione tra le disposizioni del presente Accordo e le disposizioni delle Condizioni Aggiuntive, le Condizioni Aggiuntive disciplineranno le relative tipologie dei Servizi di Transazione o delle Transazioni Online, a seconda dei casi (come definito nella seguente clausola 2.1).

1.7 Servizi per i Membri. Il presente Accordo non pregiudica il suo accordo con noi o con una delle nostre affiliate in relazione alla sua sottoscrizione e al suo utilizzo dei servizi per i membri dei Siti Alibaba.com, salvo disposizione contraria del presente Accordo o del relativo accordo di servizi.

2\. Servizi di Transazione

2.1. Servizi di Transazione. I Servizi di Transazione di Alibaba.com sono progettati per permettere ai membri registrati dei Siti Alibaba.com di effettuare, accettare, perfezionare, gestire ed evadere ordini per la fornitura di prodotti e servizi online all’interno dei Siti Alibaba.com (“Transazioni Online”); tali Servizi potrebbero includere alcuni servizi che saranno supportati da (i) Alipay Singapore E-Commerce Private Limited o dalle sue affiliate (“Alipay”), oppure da (ii) Alibaba.com. Alibaba.com si riserva il diritto di variare, aggiornare, modificare, limitare o sospendere i Servizi di Transazione o qualsiasi delle relative funzionalità o applicazioni in qualsiasi momento, temporaneamente o definitivamente, inviando il preavviso di cui alla precedente clausola 1.4 ed esimendosi da qualsiasi responsabilità per eventuali danni o perdite derivanti da o correlati a tale sospensione o interruzione. Alibaba.com si riserva inoltre il diritto, ma non è obbligata a, di introdurre nuove caratteristiche, funzionalità o applicazioni ai Servizi di Transazione o alle versioni future degli stessi. Tutte le nuove caratteristiche, funzionalità, applicazioni e modifiche nonché tutti gli aggiornamenti e i cambiamenti saranno disciplinati dal presente Accordo, salvo quanto diversamente specificato da Alibaba.com.

2.2. Solo per Membri. I Servizi di Transazione di Alibaba.com sono disponibili solo per i membri registrati dei Siti Alibaba.com. Se la sua iscrizione ai Siti viene estinta per qualsiasi motivo, lei non potrà più utilizzare i Servizi di Transazione. Qualora lei avesse una valida Transazione Online ai sensi del presente Accordo, nel momento in cui la sua iscrizione è terminata, Alibaba.com adotterà le misure adeguate per completare o liquidare la transazione in base alle circostanze della stessa e alla causa della cessazione della sua iscrizione, nel rispetto delle norme della piattaforma applicabili.

2.3. Tipologie di Transazioni. I Servizi di Transazione di Alibaba.com sono disponibili esclusivamente per quelle tipologie di Transazioni Online consentite da Alibaba.com.

2.4. Articoli Leciti. I prodotti o servizi di una Transazione Online effettuata utilizzando i Servizi di Transazione devono essere articoli leciti e non devono essere altrimenti proibiti o limitati dalla presente clausola 2.4. Lei non dovrà utilizzare i Servizi di Transazione in relazione a qualsiasi Transazione Online che:

(a) potrebbe violare i diritti legittimi o di proprietà di Alibaba.com o di terzi, tra cui, a titolo esemplificativo ma non limitativo, diritti d’autore, diritti di marchio, diritti di brevetto o altri diritti di proprietà intellettuale.

(b) potrebbe costituire una violazione della Politica sull’Inclusione in Elenco dei Prodotti o della Politica sulla Tutela dei Diritti di Proprietà Intellettuale (DPI); o

(c) potrebbe costituire una violazione di altre condizioni del presente Accordo, comprese, ma non limitate a, le Condizioni di Transazione, le Condizioni Generali e l’Accordo sui Servizi Supplementari Alibaba.com.

Alibaba.com avrà il diritto di rifiutare o annullare qualsiasi Transazione Online qualora determini ragionevolmente che sia stata effettuata in violazione della presente clausola 2.4.

2.5 Rifiutare o Annullare Transazioni. Fatta salva la clausola 2.4, Alibaba.com si riserva il diritto di rifiutare o annullare qualsiasi Transazione Online, agendo ragionevolmente, per qualsiasi motivo pertinente, ed esimendosi da qualsiasi responsabilità per eventuali danni o perdite derivanti da o correlati a tale sospensione o interruzione. Le situazioni che potrebbero risultare in una Transazione Online rifiutata o annullata includono situazioni in cui il nostro ufficio di controllo del credito e delle frodi rileva delle criticità, o in cui Alibaba.com ha motivo di ritenere che la Transazione Online non sia autorizzata, che violi qualsiasi legge, norma o regolamento o che altrimenti esponga Alibaba.com o qualsiasi delle nostre affiliate a responsabilità. Alibaba.com potrà anche richiedere ulteriori verifiche o informazioni per qualsiasi Transazione Online, e Lei a sua volta acconsente a facilitare tali verifiche e a fornire tali informazioni a richiesta di Alibaba.com.

2.6 Servizi Alipay e Servizi Supplementari Alibaba.com.

(a)(i) Alibaba.com potrà, tramite Alipay, fornire alcuni servizi per alcune Transazioni Online (“Servizi Alipay”). I Servizi Alipay sono forniti da Alipay Singapore E-Commerce Private Limited e dalle sue affiliate (collettivamente, “Alipay”) per ricevere il pagamento di fondi a sostegno dei Siti Alibaba.com per le Transazioni Online. I Servizi Alipay sono forniti in conformità con i termini e le condizioni di cui all’Accordo sui Servizi Alipay.

(a)(ii) Alibaba.com potrà, tramite le sue affiliate fornire alcuni servizi per alcune Transazioni Online (“Servizi Supplementari Alibaba.com”). I Servizi Supplementari Alibaba.com sono forniti da Alibaba.com per ricevere il pagamento di fondi a sostegno dei Siti Alibaba.com per le Transazioni Online. I Servizi Supplementari Alibaba.com sono forniti in conformità con i termini e le condizioni di cui all’Accordo sui Servizi Supplementari Alibaba.com.

(b) Piano di Protezione dell’Acquirente UE. Alibaba.com potrà anche fornire un piano di protezione dell’acquirente per alcune Transazioni Online. L’Acquirente UE (come definito nella seguente clausola 3) prende atto e conviene che la protezione accordata allo stesso ai sensi di un piano di protezione dell’acquirente si applica solo alle Transazioni Online per le quali il Venditore ha sottoscritto il tale piano e l’acquisto rientra nell’ambito di applicazione del piano di protezione dell’acquirente e che (i) i Servizi Alipay ai sensi della clausola 3.4 dell’Accordo sui Servizi Alipay e (ii) i Servizi Supplementari Alibaba.com ai sensi della clausola 3.4 dell’Accordo sui Servizi Supplementari Alibaba.com non saranno applicabili allo stesso per tali Transazioni Online se il Venditore ha sottoscritto un piano di protezione dell’acquirente e tale piano già copre il suo acquisto. L’Acquirente UE prende atto e conviene che Alibaba.com e il Venditore possono aggiungere garanzie per il Venditore su tali Transazioni Online nell’ambito di applicazione del piano di protezione dell’acquirente senza dover darne ulteriore notifica all’Acquirente UE. Il servizio di garanzia sarà eseguito secondo l’accordo raggiunto tra il fornitore del servizio di garanzia e il Venditore.

2.7. Condizioni di Transazione. Alibaba.com potrà imporre ulteriori restrizioni, limitazioni e divieti per qualsiasi tipologia di Transazioni Online, nonché penali per eventuali violazioni delle relative Condizioni di Transazione dandole il preavviso minimo di cui alla precedente clausola 1.4. Eventuali restrizioni, limitazioni, proibizioni o sanzioni aggiuntive avranno effetto dalla scadenza del periodo di preavviso pertinente.

2.8. Controversie tra Acquirenti UE e Venditori. Lei conviene che qualsiasi Controversia che dovesse insorgere tra lei e la controparte di una Transazione Online sarà trattata in conformità con la clausola 10, e che Alibaba.com avrà il pieno diritto e potere di fare una determinazione in merito a tale Controversia, fatto salvo quanto stabilito nella seguente clausola 10. Al ricevimento della notifica di una Controversia, Alibaba.com avrà il diritto di fare ricorso ai propri registri e richiedere sia all’Acquirente UE che al Venditore o a entrambi di fornire documenti giustificativi. Sarà ragionevole discrezione di Alibaba.com rifiutare o ricevere qualsiasi documento giustificativo. Alibaba.com non è un istituto giudiziario o di arbitrato e farà le determinazioni solo come una normale persona non professionale. Inoltre, Alibaba.com non garantisce che i documenti giustificativi che le parti della Controversia presentano saranno veritieri, completi o accurati. Alibaba.com e le nostre affiliate non saranno responsabili per qualsiasi materiale che sia falso o ingannevole. Alibaba.com (e i suoi agenti, affiliate, dirigenti, funzionari e dipendenti) saranno manlevati e resi indenni nei confronti di qualsiasi reclamo, domanda, azione, procedimento, costo, spesa e danno (incluso, senza limitazione, qualsiasi danno materiale, speciale, incidentale o consequenziale) derivante da o in connessione con tale controversia.

2.9. Poteri di Alibaba.com. Alibaba.com avrà pieno potere e piena facoltà e discrezione, agendo ragionevolmente, di rifiutare o annullare una Transazione Online ed esimendosi da qualsiasi responsabilità per eventuali danni o perdite derivanti da o correlati a tale sospensione o interruzione e di fare una determinazione su qualsiasi controversia tra Acquirente UE e Venditore, compresa la restituzione dei fondi ai sensi di una transazione online che sono detenuti da Alipay secondo le istruzioni di Alibaba.com in conformità al presente Accordo, all’Accordo sui Servizi Alipay e alle relative Condizioni di Transazione. Il presente Accordo, l’Accordo sui Servizi Alipay, l’Accordo sui Servizi Supplementari Alibaba.com e le relative Condizioni di Transazione potrebbero non coprire tutte le problematiche che possono insorgere in ogni momento in relazione ad una Transazione Online. Alibaba.com avrà il diritto di modificare o integrare le Condizioni delle Transazioni in qualsiasi momento, dandole il preavviso minimo di cui alla precedente clausola 1.4. Alibaba.com avrà il diritto, agendo ragionevolmente, di fare determinazioni quandunque Alibaba.com lo ritenga opportuno tenendo conto degli elementi di prova da noi ricevuti, dei principi e delle pratiche comunemente accettati nei relativi settori e degli interessi sia dell’Acquirente UE che del Venditore indipendentemente dal fatto che la problematica in questione sia stata esplicitamente affrontata nelle Condizioni di Transazione o nel presente Accordo, fatto salvo quanto espressamente proibito dalle leggi applicabili.

2.10. Transazioni che coinvolgono un fornitore terzo di finanziamenti.

Lei conviene che:

(a) Alibaba.com non garantisce che un fornitore terzo di finanziamenti (il “Finanziatore”) fornirà un finanziamento all’Acquirente UE (come definito nella seguente clausola 3) in relazione alla Transazione Online e non potrà essere ritenuta responsabile nei confronti dell’Acquirente UE (come definito nella seguente clausola 3) in relazione a qualsiasi finanziamento tramite terzi in relazione alla Transazione Online;

(b) l’Acquirente UE autorizza Alibaba.com a rivelare informazioni riguardanti l’Acquirente UE e/o la Transazione Online al Finanziatore in relazione alla fornitura di finanziamento da parte dello stesso per la Transazione Online; e

(c) ogni controversia con il Finanziatore in relazione alla Transazione Online dovrà essere risolta tra il Finanziatore e l’Acquirente UE. Nonostante la facoltà concessa ad Alibaba.com ai sensi del presente Accordo, Alibaba.com non è in alcun modo tenuta a risolvere tale controversia o ad aiutare nella risoluzione della stessa.

3\. Transazioni tra Acquirenti UE e Venditori

3.1. Acquirente UE e Venditore. Ai fini del presente Accordo, il termine “Venditore” significa il membro registrato che fornisce il prodotto/i prodotti o il servizio/i servizi in una Transazione Online a un Acquirente UE dell’Unione Europea, e il termine “Acquirente UE” si riferisce a lei, il membro registrato, consumatore dell’Unione Europea, che acquista o acquisisce il prodotto/i prodotti o il servizio/i servizi in una Transazione Online.

3.2. Ordine Online. Il Venditore e l’Acquirente UE concluderanno una Transazione Online per prodotti o servizi mediante la compilazione, la presentazione e l’accettazione di un ordine online mediante la procedura applicabile sui Siti. Il Venditore e l’Acquirente UE saranno responsabili di assicurare di aver concordato, e specificato, tutti i termini e tutte le condizioni per i prodotti o servizi nella maniera pertinente, tra cui, a titolo esemplificativo ma non limitativo, i prezzi, le quantità, le specifiche, gli standard di qualità, l’ispezione, il trasporto, ecc., salvo che (e salvo quanto espressamente proibito dalle leggi applicabili) per tutte le transazioni concluse sul sito web, il sito mobile, le applicazioni o le applicazioni ottimizzate per mobile www.aliexpress.com, l’Acquirente UE deve considerarsi alla stregua di importatore sul registro a fini doganali e fiscali, salvo altrimenti convenuto tra l’Acquirente UE e il Venditore.

3.3. Transazioni Online soggette al presente Accordo. Una Transazione Online è inoltre soggetta ai termini e alle condizioni applicabili di cui al presente Accordo e alle Condizioni di Transazione. Il Venditore e l’Acquirente UE dovranno completare la Transazione Online secondo le condizioni dell’ordine online, le relative Condizioni di Transazione e il presente Accordo. Il Venditore o l’Acquirente UE potranno annullare una qualsiasi Transazione Online esclusivamente in conformità alle relative Condizioni di Transazione.

3.4. Transazione esclusivamente tra Venditore e Acquirente UE. Ogni Transazione Online è stipulata esclusivamente da e tra un Venditore e un Acquirente UE. Nonostante il fatto che Alibaba.com renda disponibili i Servizi di Transazione e, se del caso, possa eseguire una verifica o verifiche formali di una Transazione Online, Alibaba.com non dovrà essere considerata come una delle parti della Transazione Online. Alibaba.com non rappresenta né il Venditore né l’Acquirente UE in nessuna Transazione Online. Alibaba.com non sarà responsabile né della qualità, sicurezza, legalità o disponibilità dei prodotti o servizi offerti ai sensi di qualsiasi Transazione Online né della capacità del Venditore o dell’Acquirente UE di completare qualsiasi Transazione Online (fatto salvo quanto espressamente proibito dalle leggi applicabili). Né Alibaba.com né le nostre affiliate e i nostri agenti saranno ritenuti responsabili per eventuali perdite, danni, pretese, responsabilità, costi o spese derivanti da qualsiasi Transazione Online, tra cui qualsiasi inadempimento, esecuzione parziale o mancata esecuzione della Transazione Online da parte della controparte della transazione.

3.5. Pagamento del Prezzo Contrattuale. Per ogni Transazione Online, l’Acquirente UE accetta di pagare al Venditore il prezzo pieno di transazione specificato per la Transazione Online utilizzando i metodi di pagamento supportati (es. carta di credito) o i servizi di Alibaba.com a meno che un’altra opzione non sia resa disponibile direttamente da Alibaba.com sui Siti Alibaba.com. Quando si utilizza Alipay o Alibaba.com per inviare il pagamento per una Transazione Online su Alibaba.com, i pagamenti (nel caso di una Transazione Online tramite Alipay) sono elaborati attraverso i conti di proprietà di Alipay o di una delle sue affiliate e/o di un fornitore di servizi terzo registrato che agisce per conto di Alipay, e (nel caso di una Transazione Online tramite Alibaba.com) sono elaborati attraverso i conti di proprietà di Alibaba.com o di una delle sue affiliate e/o di un fornitore di servizi terzo registrato che agisce per conto di Alibaba.com. I fondi sono ricevuti per il Venditore in conformità con l’Accordo sui Servizi di Transazione.

Qualora la Transazione Online adotti i Servizi Alipay, il pagamento in relazione alle Transazioni Online perfezionate sarà facilitato da Alipay. Alipay non disporrà di tale fondo se non in conformità con le condizioni di Alibaba come concordate tra il Venditore e l’Acquirente UE e di cui ai termini e alle condizioni del presente Accordo e dell’Accordo sui Servizi Alipay. Utilizzando i Servizi Alipay lei prende atto e conviene che Alipay non è una banca e che i Servizi Alipay non dovranno essere interpretati in alcun modo come la fornitura di servizi bancari. Alipay non agisce in qualità di amministratore fiduciario, di fiduciario o di agente depositario in relazione ai fondi dell’Utente e non ha alcun controllo o responsabilità in relazione ai prodotti o servizi che sono pagati con i Servizi Alipay. Alipay non garantisce l’identità di qualsiasi Utente né assicura che un Acquirente UE o un Venditore completeranno una transazione sui Siti Alibaba.com. Né l’Acquirente UE né il Venditore riceveranno interessi o altri utili in relazione ai Servizi Alipay.

Qualora la Transazione Online adotti i Servizi Supplementari Alibaba.com, il pagamento in relazione alle Transazioni Online perfezionate sarà facilitato da Alibaba.com. Alibaba.com non disporrà di tale fondo se non in conformità con le condizioni di Alibaba.com come concordate tra il Venditore e l’Acquirente UE e di cui ai termini e alle condizioni del presente Accordo e dell’Accordo sui Servizi Supplementari Alibaba.com.

Utilizzando i Servizi Supplementari Alibaba.com lei prende atto e conviene che Alibaba.com non è una banca e che i Servizi Supplementari Alibaba.com non dovranno essere interpretati in alcun modo come la fornitura di servizi bancari. Alibaba.com non agisce in qualità di amministratore fiduciario, di fiduciario o di agente depositario in relazione ai fondi dell’Utente e non ha alcun controllo o responsabilità in relazione ai prodotti o servizi che sono pagati con i Servizi Supplementari Alibaba.com. Alibaba.com non garantisce l’identità di qualsiasi Utente né assicura che un Acquirente UE o un Venditore completeranno una transazione sui Siti Alibaba.com. Lei conviene inoltre che né l’Acquirente UE né il Venditore riceveranno interessi o altri utili in relazione ai Servizi Supplementari Alibaba.com.

3.6. Modalità di Pagamento. Si segnala che le modalità di pagamento disponibili sui Siti Alibaba.com potrebbero essere fornite dai partner di Alibaba.com. Alibaba.com impiegherà ogni ragionevole sforzo per aiutarla a partecipare al processo di risoluzione delle controversie dei relativi partner del servizio di pagamento. Tuttavia, se la partecipazione al processo di risoluzione delle controversie fosse soggetta a costi aggiuntivi, gli stessi saranno esclusivamente a suo carico.

3.7. Fornitori Terzi. Lei potrà impiegare uno o più fornitori terzi, quali imprese di stoccaggio e di servizi logistici, spedizionieri, agenti di ispezione, compagnie di assicurazione, garanzia, ecc., al fine di completare ed evadere una Transazione Online. Alcuni di tali fornitori terzi potrebbero essere partner di Alibaba.com e così designati da Alibaba.com a lei. Tra tali partner designati le potrebbe essere richiesto di accettare i termini e le condizioni dei loro servizi online all’interno dei Siti Alibaba.com. Nonostante le circostanze precedenti, per quanto riguarda tutti i fornitori terzi lei prende atto e conviene che tali fornitori terzi sono impegnati a sua discrezione e a sue spese e che né Alibaba.com né le nostre affiliate e i nostri agenti saranno ritenuti responsabili per eventuali perdite, danni, pretese, responsabilità, costi o spese derivanti dai servizi di tali fornitori terzi. Assicuratevi che i terzi soddisfino le Condizioni di Utilizzo di Alibaba e la Politica sulla Privacy.

3.8. Il suo Agente. Se lei è tenuto a concludere e completare una Transazione Online tramite un agente, per esempio a un Acquirente UE potrebbe essere richiesto di impiegare un agente di importazione qualificato come il proprio agente di esportazione, tale agente è solo un suo agente. Se l’agente dovesse adempiere ad eventuali obblighi, lei rimarrà l’unico soggetto responsabile nei confronti della controparte della Transazione Online per la mancata esecuzione o l’inadempimento da parte del suo agente.

4\. Tariffe di Servizio Alibaba.com

4.1. Tariffe di Servizio. Alibaba.com potrà addebitare tariffe di servizio per le Transazioni Online come eventualmente reso noto di volta in volta da Alibaba.com sui Siti. Alibaba.com si riserva il diritto di addebitare qualsiasi tariffa di servizio per altre tipologie di Transazioni Online previa comunicazione con ragionevole anticipo pubblicata sui Siti Alibaba.com. Nel caso in cui la Transazione Online adotti i Servizi Alipay, con il presente lei autorizza Alibaba.com a dare istruzioni ad Alipay di detrarre ogni tariffa di servizio che sia dovuta e pagabile ad Alibaba.com ai sensi di una Transazione Online e di pagare la stessa ad Alibaba.com quando Alipay eroga qualsiasi importo detenuto da quest’ultima ai sensi di una Transazione Online. Sia Alibaba.com che Alipay non hanno alcun controllo o alcuna responsabilità in relazione ai prodotti o servizi che sono pagati con il nostro servizio. Non possiamo garantire che un Venditore con cui lei ha avviato una trattativa completerà effettivamente la transazione.

4.2. Tariffe di Terzi non incluse. Le tariffe di servizio eventualmente addebitate da Alibaba.com non includono alcuna tariffa (incluso, senza limitazione, ogni genere di imposte) per qualsiasi servizio o prodotto che lei potrebbe acquisire o acquistare da terzi in relazione alla Transazione Online. Sarà sua responsabilità saldare le tariffe con tali fornitori terzi.

4.3. Tasse non incluse, Oneri Finanziari non inclusi. Tutte le tariffe addebitate da Alibaba.com sono al netto di eventuali tasse (come IVA), dazi o altre imposte governative o di eventuali oneri finanziari. Lei accetta di pagare e di essere responsabile di tali eventuali tasse, dazi, imposte o oneri per l’utilizzo dei Servizi di Transazione in aggiunta alle nostre tariffe di servizio. Lei conviene altresì di essere tenuto a pagare qualsivoglia tassa applicabile associata alle transazioni effettuate su Alibaba.com (comprese, senza limitazione, eventuali importi IVA o tasse di vendita applicabili) e accetta di mantenere indenne Alibaba.com dal mancato pagamento de eventuali tasse applicabili. Qualora Alibaba.com fosse tenuta a raccogliere o trattenere eventuali tasse o dazi ai sensi di qualunque legge applicabile, lei accetta di pagare tali tasse o dazi ad Alibaba.com. Lei sarà inoltre responsabile di eventuali oneri finanziari per rimborsi di fondi effettuati a suo favore e Alibaba.com avrà il diritto di pagare tali oneri da tali fondi. Alibaba.com e Alipay avranno il diritto di detrarre eventuali oneri finanziari sostenuti a seguito della fornitura dei Servizi di Transazione e la parte che riceve i fondi dovrà farsi carico dei costi di tali spese bancarie.

5\. Responsabilità del Membro

5.1. Fornitura di informazioni e assistenza. Lei accetta di effettuare tutte le comunicazioni, di fornire tutte le informazioni necessarie e tutti i materiali e i consensi necessari, e di prestare ogni ragionevole assistenza e collaborazione necessaria per il perfezionamento delle Transazioni Online e per la fornitura dei Servizi di Transazione da parte di Alibaba.com. Se la sua inadempienza degli obblighi di cui sopra risultasse in un ritardo nella fornitura di qualsiasi Servizio di Transazione, nella cancellazione di qualsiasi Transazione Online o nell’erogazione di eventuali fondi, Alibaba.com non sarà responsabile per eventuali perdite o danni derivanti da tale inadempienza, ritardo, cancellazione o erogazione.

5.2. Dichiarazioni e Garanzie. Lei dichiara e garantisce:

(a) che utilizzerà i Servizi di Transazione in buona fede e nel rispetto di tutte le leggi e le norme applicabili, comprese le leggi in materia di anti-riciclaggio e di lotta al finanziamento del terrorismo;

(b) che tutte le informazioni e tutti i materiali che fornisce in relazione all’utilizzo dei Servizi di Transazione sono veritieri, leciti ed accurati, e non falsi, fuorvianti o ingannevoli; e

(c) che non utilizzerà i Servizi di Transazione per frodare Alibaba.com, le nostre affiliate, o altri membri o utenti dei Siti Alibaba.com, o per intraprendere altre attività illecite (tra cui, senza limitazione, il commercio di prodotti vietati dalla legge);

5.3. Violazioni. Qualora, secondo il ragionevole parere di Alibaba.com, lei non agisse in buona fede, abusando dei Servizi di Transazione, o comunque agisca in violazione del presente Accordo, Alibaba.com avrà il diritto, fatto salvo quanto espressamente proibito dalle leggi applicabili, di annullare la relativa Transazione Online o le relative Transazioni Online in ogni momento, esimendosi da qualsiasi responsabilità per eventuali danni o perdite derivanti da o correlati a tale annullamento. Fatto salvo quanto diversamente stabilito dalle leggi applicabili, Alibaba.com si riserva inoltre il diritto di imporre qualsiasi penale, o di sospendere temporaneamente o terminare permanentemente il suo utilizzo dei Servizi di Transazione, di sospendere temporaneamente o terminare permanentemente o di procurare la sospensione o la terminazione della sua iscrizione ai Siti dandole il preavviso minimo di cui alla precedente clausola 1.4. In tal caso e fatto salvo quanto diversamente stabilito dalle leggi applicabili. Alibaba.com si riserva inoltre il diritto (i) di sospendere temporaneamente le funzionalità di transazione del suo account con Alibaba.com per un determinato periodo deciso da Alibaba.com, o di terminare permanentemente l’utilizzo del suo account Alibaba.com e/o (ii) di autorizzare Alipay a sospendere temporaneamente le funzionalità di transazione del suo account Alipay per un determinato periodo deciso da Alibaba.com, o di terminare permanentemente l’utilizzo del suo account Alipay, esimendosi da qualsiasi responsabilità per eventuali danni o perdite derivanti da o correlati a tale sospensione o interruzione. Alibaba.com potrà anche pubblicare i rilievi, le penali e altri documenti riguardanti le violazioni sui Siti Alibaba.com.

5.4. Obblighi di pagare le Tasse. Lei sarà l’unico soggetto responsabile per il pagamento di eventuali tasse (come IVA), dazi o altre imposte governative o di eventuali oneri o tariffe che potrebbero essere imposti sui prodotti o servizi acquistati o forniti ai sensi delle Transazioni Online o in relazione alle stesse.

5.5. Sistema di Feedback. Lei non intraprenderà alcuna azione che potrebbe compromettere l’integrità del sistema di feedback di Alibaba.com, ad esempio fornendo un feedback positivo su di sé sui Siti Alibaba.com mediante l’utilizzo di identità da membro secondarie o tramite terzi o fornendo feedback negativo infondato su un altro membro sui Siti Alibaba.com.

5.6. Indennizzo da parte del Membro. Nei limiti consentiti dalla legge applicabile, lei accetta di indennizzare Alibaba.com nonché le nostre affiliate e i nostri dipendenti, amministratori, funzionari, agenti e rappresentanti e di manlevare gli stessi da qualunque perdita, danno, azione, pretesa e responsabilità (compreso l’integrale indennizzo delle spese legali) che potrebbe derivare, direttamente o indirettamente, dal suo uso dei Servizi di Transazione o da una sua violazione del presente Accordo. Se in qualsiasi momento Alibaba.com determina che una richiesta di risarcimento indennizzabile possa comportarle effetti negativi, Alibaba.com potrà assumere la difesa esclusiva e il controllo riguardo a qualsiasi questione altrimenti soggetta a indennizzo da parte sua, nel qual caso lei sarà tenuto a collaborare con Alibaba.com nel far valere ogni possibile difesa.

5.7. Raccolta e Utilizzo delle Informazioni per i servizi di e-Credit Line. Se ha fatto domanda per i Servizi di Transizione di Alibaba.com e/o ha utilizzato gli stessi, lei prende atto e conviene inoltre che Alibaba.com avrà il diritto di utilizzare le informazioni raccolte su di Lei e le sue transazioni online, incluso ma non limitato alle informazioni di credito, informazioni di business, informazioni personali (come il nome dell'applicazione e l'indirizzo di casa) e le informazioni finanziarie (le "Informazioni Raccolte ") per agevolare la gestione, l’elaborazione e il funzionamento del suo utilizzo dei servizi. In relazione al suo utilizzo dei Servizi di Transizione, Alibaba.com potrà utilizzare le Informazioni Raccolte secondo le modalità di cui alla Politica sulla Privacy e/o all’informativa sulla raccolta delle informazioni personali relative ai Servizi di Transizione che avete accettato prima della o durante la domanda per i Servizi di Transizione e il suo utilizzo degli stessi.

6\. Riservatezza

6.1. Obblighi di Riservatezza. Lei dovrà mantenere riservate tutte le informazioni riservate fornite da altri membri dei Siti Alibaba.com, da Alibaba.com o da qualsivoglia delle sue affiliate in relazione a qualsiasi Transazione Online o ai Servizi di Transazione.

6.2. Informazioni Riservate. Tutte le informazioni e tutti i materiali forniti da un altro membro dei Siti Alibaba.com, da Alibaba.com o da qualsivoglia delle sue affiliate saranno considerate informazioni riservate a meno che tali informazioni o materiali siano già di dominio pubblico o che lo diventino successivamente per cause diverse da una sua violazione degli obblighi di riservatezza.

6.3 Protezione dei dati personali e della privacy. Si prega di leggere attentamente le informative sulla privacy dei Siti Alibaba.com che disciplinano la protezione e l’utilizzo dei dati personali di Acquirenti UE e Venditori in possesso di Alibaba.com e delle sue affiliate e illustrano come viene effettuato il trattamento dei suoi dati personali in relazione ai prodotti e ai servizi offerti da Alibaba.com. La nostra Politica sulla Privacy è disponibile su Politica sulla Privacy AliExpress.com.

6.4 Ruolo dei Venditori nella protezione dei dati personali e della privacy. Gli Acquirenti UE sono informati del fatto che i Venditori hanno i propri obblighi di conformità alle leggi applicabili in materia di protezione dei dati e della privacy rispetto ai dati personali degli Acquirenti UE o di altre persone che siano oggetto di trattamento da parte del Venditore. I Venditori dichiarano e garantiscono, e si impegnano ad assicurare ad Alibaba.com che, in relazione a tali dati personali che sono e saranno pienamente conformi a tutte le leggi applicabili in materia di protezione dei dati e della privacy, tra cui, a titolo esemplificativo e non esaustivo, l’obbligo di mantenimento di registri propri di tali dati personali indipendentemente dalla piattaforma (nei limiti imposti dalle leggi applicabili), nel rispetto delle disposizioni in materia di marketing diretto, e di evadere le richieste degli interessati dirette all’esercizio dei loro diritti in base a tali norme. Né Alibaba.com né alcuna delle sue affiliate possono essere considerate responsabili per, o soggette a, l'adempimento degli obblighi propri del Venditore a norma delle leggi applicabili in materia di protezione dei dati e della privacy. A scanso di equivoci, in relazione a tali dati personali, la responsabilità e gli obblighi di Alibaba.com e delle sue affiliate a norma delle leggi applicabili in materia di protezione dei dati e della privacy sono completamente indipendenti e separati dalla responsabilità e dagli obblighi dei Venditori in conformità a tali leggi.

7\. Clausola di Esonero e Limitazione di Responsabilità

7.1. Esclusione di Garanzia. Lei conviene espressamente che il suo utilizzo dei Servizi di Transazione è a suo esclusivo rischio. NELLA MISURA MASSIMA CONSENTITA DALLA LEGGE APPLICABILE, I SERVIZI DI TRANSAZIONE VENGONO FORNITI “COSÌ COME SONO”, “COME DISPONIBILE” E “CON TUTTI I DIFETTI”, E ALIBABA.COM NON RILASCIA ALCUNA DICHIARAZIONE O GARANZIA SUL FATTO CHE I SERVIZI DI TRANSAZIONE SARANNO FORNITI ININTERROTTAMENTE, TEMPESTIVAMENTE O ESENTE DA ERRORI. ALIBABA.COM NON RILASCIA ALCUNA DICHIARAZIONE O GARANZIA IN MERITO ALL’ACCURATEZZA, ALLA VERIDICITÀ E ALLA COMPLETEZZA DELLE INFORMAZIONI FORNITE DA QUALSIASI MEMBRO DEI SITI. LEI SARÀ L’UNICO SOGGETTO RESPONSABILE DI TUTTE LE CONSEGUENZE DERIVANTI DALLA SUA VALUTAZIONE E DECISIONE DI UTILIZZARE TALI INFORMAZIONI O DI ALTRIMENTI FARE AFFIDAMENTO SULLE STESSE. INOLTRE, ALIBABA.COM DECLINA E LE NOSTRE AFFILIATE DECLINANO ESPRESSAMENTE QUALSIASI GARANZIA, ESPLICITA O IMPLICITA, TRA CUI, A TITOLO ESEMPLIFICATIVO MA NON LIMITATIVO, QUALSIASI GARANZIA DI CONDIZIONE, QUALITÀ, DURATA, PRESTAZIONE, PRECISIONE, AFFIDABILITÀ, COMMERCIABILITÀ O IDONEITÀ PER UN PARTICOLARE SCOPO O DI NON VIOLAZIONE, ANCHE SE INFORMATA DELLA POSSIBILITÀ DI TALI DANNI O SE TALE POSSIBILITÀ ERA RAGIONEVOLMENTE PREVEDIBILE. CON IL PRESENTE SI DECLINA E SI ESCLUDE OGNI GARANZIA, DICHIARAZIONE, CONDIZIONE, IMPEGNO E TERMINE DI TAL GENERE.

7.2. Esclusione e Limitazione di Responsabilità. NELLA MISURA MASSIMA CONSENTITA DALLA LEGGE APPLICABILE, ALIBABA.COM NON SARÀ RESPONSABILE PER DANNI INDIRETTI, CONSEQUENZIALI, INCIDENTALI, SPECIALI O PUNITIVI, TRA CUI, SENZA LIMITAZIONI, DANNI PER PERDITA DI UTILI O PROFITTI, PER INTERRUZIONE DELL’ATTIVITÀ, PER PERDITA DI OPPORTUNITÀ DI AFFARI O PER PERDITA DI DATI, CHE SIA PER CONTRATTO, NEGLIGENZA, ATTO ILLECITO, EQUITÀ O PER ALTRO, DERIVANTI DALL’UTILIZZO O DALL’IMPOSSIBILITÀ DI UTILIZZARE I SERVIZI DI TRANSAZIONE. LA RESPONSABILITÀ COMPLESSIVA DI ALIBABA.COM NONCHÉ DELLE NOSTRE AFFILIATE E DEI NOSTRI AGENTI, TRA CUI, A TITOLO ESEMPLIFICATIVO MA NON LIMITATIVO, ALIPAY, DERIVANTE DAI SERVIZI DI TRANSAZIONE IN RELAZIONE A QUALSIASI TRANSAZIONE ONLINE NON POTRÀ SUPERARE L’IMPORTO PIÙ ALTO TRA LE TARIFFE DI SERVIZIO ADDEBITATE DA ALIBABA.COM E USD 1.000.

7.3. ALCUNE O TUTTE QUESTE LIMITAZIONI O ESCLUSIONI POTREBBERO NON ESSERE APPLICABILI A LEI SE IL SUO STATO, LA SUA PROVINCIA O IL SUO PAESE NON CONSENTE LA LIMITAZIONE O L’ESCLUSIONE DI RESPONSABILITÀ PER DANNI INCIDENTALI O CONSEQUENZIALI, PER CUI LE ESCLUSIONI O LIMITAZIONI DI CUI SOPRA POTREBBERO NON ESSERE APPLICABILI A LEI. LEI POTREBBE ANCHE AVERE ALTRI DIRITTI SECONDO LA SUA LEGGE LOCALE NEL SUO STATO, NELLA SUA PROVINCIA O NEL SUO PAESE CHE VARIANO DA STATO A STATO. NESSUNA DISPOSIZIONE DEL PRESENTE ACCORDO È INTESO A PREGIUDICARE TALI DIRITTI SE SONO APPLICABILI A LEI.

8\. Forza Maggiore

8.1. Forza Maggiore. In nessun caso Alibaba.com potrà essere ritenuta responsabile né le nostre affiliate e i nostri agenti potranno essere ritenuti responsabili per qualsiasi ritardo o errore o interruzione dei Servizi di Transazione derivante direttamente o indirettamente da eventi naturali, forze o cause al di là del nostro ragionevole controllo, tra cui, senza limitazioni, cause di forza maggiore, malfunzionamenti di internet, malfunzionamenti di computer, telecomunicazioni o altre attrezzature, guasti di alimentazione elettrica, scioperi, vertenze di lavoro, rivolte, insurrezioni, disordini civili, carenza di manodopera o di materiali, terrorismo, guerre, azioni governative, ordini di giudici o tribunali nazionali o stranieri.

9\. Comunicazioni

9.1 Comunicazioni. Salvo quanto diversamente specificato, le comunicazioni legali le saranno notificate tramite l’invio di comunicazioni all’indirizzo di posta elettronica nel suo più recente profilo di membro sui Siti Alibaba.com. Una comunicazione sarà considerata come notificata 24 ore dopo l’invio del messaggio di posta elettronica, a meno che non ci venga comunicato che l’indirizzo di posta elettronica non è valido. In alternativa, possiamo notificarle le comunicazioni legali per posta al recapito nel suo più recente profilo di membro, nel qual caso la comunicazione sarà considerata come notificata cinque giorni dopo la data di spedizione. Salvo quanto diversamente specificato, le comunicazioni legali dovranno essere notificate ad Alibaba.com inviando le comunicazioni ad Alibaba.com personalmente, a mezzo corriere o lettera raccomandata presso 26/F, Tower One, Times Square, 1 Matheson Street, Causeway Bay, Hong Kong, all’attenzione dell’Ufficio Legale.

10\. Legge Applicabile; Foro Competente.

10.1 LEGGE APPLICABILE. IL PRESENTE ACCORDO È SOGGETTO ALLE LEGGI DI HONG KONG. TALE SCELTA NON PRIVA I CONSUMATORI DELL’UNIONE EUROPEA DELLA PROTEZIONE PREVISTA DALLE DISPOSIZIONI OBBLIGATORIE NELLE LEGISLAZIONI DEL PAESE DI RESIDENZA ABITUALE, IL CHE SIGNIFICA CHE LE SONO RICONOSCIUTI TUTTI I DIRITTI PERTINENTI AI SENSI DELLE LEGGI DEL PAESE IN CUI RISIEDE ABITUALMENTE.

10.2 Negoziati Amichevoli. In caso di controversia o pretesa derivante dal presente Accordo, da una Transazione Online o dal suo accesso a o dall’utilizzo dei Servizi di Transazione o altrimenti sorta in relazione ai suddetti (“Controversia”), le parti interessate dovranno risolvere la Controversia tramite negoziati amichevoli.

10.3 CONTROVERSIA TRA ACQUIRENTE UE E VENDITORE. IN CASO DI UNA CONTROVERSIA TRA ACQUIRENTE UE E VENDITORE, LEI ACCETTA DI SOTTOPORRE LA CONTROVERSIA AD ALIBABA.COM PER UNA DETERMINAZIONE SE LA CONTROVERSIA NON È RISOLTA TRAMITE UN NEGOZIATO AMICHEVOLE ENTRO IL PERIODO DI TEMPO STABILITO IN BASE ALLE RELATIVE CONDIZIONI DI TRANSAZIONE. SE LEI NON FOSSE SODDISFATTO CON LA DETERMINAZIONE DI ALIBABA.COM E SALVO CHE IL DIRITTO APPLICABILE NON DISPONGA ALTRIMENTI, POTRÀ FARE DOMANDA AL CENTRO DI ARBITRATO DI HONG KONG (“HKIAC”) PER UN ARBITRATO E NOTIFICARE ALIBABA.COM DI TALE DOMANDA ENTRO 20 GIORNI DI CALENDARIO DALLA DATA DI RICEVIMENTO DELLA DETERMINAZIONE DI ALIBABA.COM. SE SIA L’ACQUIRENTE UE CHE IL VENDITORE COINVOLTI NELLA CONTROVERSIA NON FANNO DOMANDA PER UN ARBITRATO ENTRO I SUDDETTI 20 GIORNI DI CALENDARIO, S’INTENDERÀ CHE SIA L’ACQUIRENTE UE CHE IL VENDITORE ABBIANO ACCETTATO CHE LA DETERMINAZIONE DI ALIBABA.COM SARÀ DEFINITIVA E VINCOLANTE NEI LORO CONFRONTI. CON UNA DETERMINAZIONE DEFINITIVA, QUALORA LA TRANSAZIONE ONLINE ADOTTI I SERVIZI ALIPAY, ALIBABA.COM POTRÀ DARE ISTRUZIONI AD ALIPAY DI DISPORRE DEI FONDI DETENUTI DA ALIPAY IN BASE A TALE DETERMINAZIONE, E QUALORA LA TRANSAZIONE ONLINE ADOTTI I SERVIZI SUPPLEMENTARI ALIBABA.COM, ALIBABA.COM POTRÀ DISPORRE DEI FONDI DETENUTI DA ALIBABA.COM IN BASE A TALE DETERMINAZIONE. S’INTENDERÀ INOLTRE CHE SIA L’ACQUIRENTE UE CHE IL VENDITORE ABBIANO RINUNCIATO A QUALSIASI PRETESA NEI CONFRONTI DI ALIBABA.COM, DI ALIPAY NONCHÉ DELLE NOSTRE AFFILIATE E DEI NOSTRI AGENTI. QUANTO SOPRA NON PREGIUDICA EVENTUALI SUOI DIRITTI IN QUALITÀ DI CONSUMATORE DELL’UNIONE EUROPEA AI SENSI DELL’ARTICOLO 18 DEL REGOLAMENTO BRUXELLES I BIS (OJ UE 2012 L351/1), IL CHE SIGNIFICA CHE LEI PUÒ AVANZARE UNA PRETESA RELATIVA AI SUOI DIRITTI STATUTORI NEL PAESE UE IN CUI VIVE, GENERALMENTE NEI TRIBUNALI DEL LUOGO DOVE È DOMICILIATO.

LA COMMISSIONE EUROPEA MANTIENE UNA PIATTAFORMA ONLINE PER LA RISOLUZIONE DELLE CONTROVERSIE DISPONIBILE AL LINK EC.EUROPA.EU/CONSUMERS/ODR.

10.4 Controversie tra Lei e Alibaba.com. Nel caso di una controversia insorta tra lei e Alibaba.com in qualsiasi altra circostanza, se la Controversia non è risolta tra lei e Alibaba.com in via amichevole e salvo che il diritto applicabile non disponga altrimenti, la controversia potrà essere risolta da un arbitrato presso il HKIAC, fatto salvo quanto diversamente stabilito dalla legge applicabile, segnatamente senza pregiudizio di eventuali suoi diritti in qualità di consumatore dell’Unione Europea ai sensi dell’articolo 18 del Regolamento Bruxelles I Bis (OJ EU 2012 L351/1), il che significa che lei può avanzare una pretesa relativa ai suoi diritti statutori nel paese UE in cui vive, generalmente nei tribunali del luogo dove è domiciliato.

10.5 ARBITRATO HKIAC. SE UNA QUALSIASI CONTROVERSIA È SOTTOPOSTA AL HKIAC PER UN ARBITRATO, L’ARBITRATO SARÀ CONDOTTO IN CONFORMITÀ CON LE REGOLE DEL HKIAC IN VIGORE AL MOMENTO DELLA DOMANDA DI ARBITRATO, COME MODIFICATE DALLA PRESENTE CLAUSOLA. IL COLLEGIO ARBITRALE SARÀ COMPOSTO DA UN ARBITRO UNICO. SALVO DIVERSAMENTE CONCORDATO DALLE PARTI, L’ARBITRATO SARÀ CONDOTTO IN LINGUA INGLESE E AD HONG KONG. L’ARBITRATO SARÀ CONDOTTO PER TELEFONO, ONLINE E/O UNICAMENTE SULLA BASE DI COMUNICAZIONI PRESENTATE IN FORMA SCRITTE, COME SPECIFICATO DALLA PARTE CHE INSTAURA L’ARBITRATO, RESTANDO INTESO CHE L’ARBITRATO NON PREVEDE LA PRESENZA DELLE PARTI O DI TESTIMONI, SALVO DIVERSO ACCORDO TRA LE PARTI. IL LODO ARBITRALE RESO DAL HKIAC SARÀ DEFINITIVO E VINCOLANTE PER TUTTE LE PARTI INTERESSATE. LE SPESE DI ARBITRATO SARANNO A CARICO DELLA PARTE SOCCOMBENTE SE NON DIVERSAMENTE STABILITO NEL LODO.

10.6. Indennizzo. Qualora lei avviasse un procedimento legale contro Alibaba.com o le nostre affiliate in violazione della presente clausola 10, tra cui qualsiasi procedimento legale volto a contestare una determinazione di Alibaba.com che è diventata vincolante nei suoi confronti secondo la presente clausola 10, lei sarà tenuto a manlevare e indennizzare Alibaba.com e le nostre affiliate nonché i nostri agenti, dipendenti, amministratori e funzionari da ogni reclamo, perdita, danno che dovessimo subire.

10.7 Prescrizione. In ogni caso, lei non potrà avanzare alcuna pretesa nei confronti di Alibaba.com o delle nostre affiliate ai sensi del presente Accordo dopo un anno dal verificarsi della questione che ha dato origine alla pretesa.

10.8 Provvedimenti Ingiuntivi. Fatte salve le disposizioni di cui sopra, ciascuna parte potrà richiedere un provvedimento ingiuntivo o altro provvedimento equitativo nei confronti della controparte in qualsiasi tribunale competente prima dell’arbitrato o durante lo stesso.

11\. Disposizioni Generali

11.1. Intero Accordo. Il presente Accordo costituisce l’intero accordo tra lei e Alibaba.com per quanto riguarda i Servizi di Transazione e disciplina l’utilizzo degli stessi, sostituendo qualsiasi precedente accordo scritto o orale in relazione al medesimo oggetto di cui al presente documento.

Fatto salvo quanto sopra, lei conviene che sarà anche tenuto a rispettare i regolamenti e le politiche pertinenti pubblicati sui Siti e integrati nel presente Accordo cui fa riferimento e ove a lei applicabile in qualità di, fra le altre cose, “Acquirente” o “Utente”, il documento sottostante (“Condizioni Generali”). Le Condizioni Generali includono, senza limitazione:

• Condizioni di Utilizzo;

• Contratto di Adesione

• Politica sull’Inclusione in Elenco dei Prodotti;

• Politica sulla Privacy di Aliexpress.com (la “Politica sulla Privacy”); e

• Politica sulla Protezione dei Diritti di Proprietà Intellettuale (IPR) .

Oltre alle Condizioni di Transazione e alle Condizioni Generali, è pregato di leggere attentamente, per quanto possibile, (i) l’Accordo sui Servizi Alipay stipulato tra lei in qualità di Utente e Alipay (l’”Accordo sui Servizi Alipay”) e (ii) l’Accordo sui Servizi Supplementari Alibaba.com tra lei in qualità di Utente e Alibaba.com (l’”Accordo sui Servizi Supplementari”), integrati e di cui nel presente Accordo. Fatto salvo quanto diversamente indicato in forma esplicita, in caso di contraddizione tra il presente Accordo e le Condizioni di Transazione, le Condizioni Generali o l’Accordo sui Servizi Supplementari Alibaba.com, il presente Accordo prevale.

11.2. Clausola Salvatoria. Se una qualsiasi disposizione del presente Accordo fosse ritenuta invalida o inapplicabile, tale disposizione sarà soppressa e le restanti disposizioni continueranno ad essere valide e saranno applicate.

11.3. Titoli. I titoli sono esclusivamente a scopo di riferimento e non definiscono, limitano, interpretano o descrivono in alcun modo l’ambito di applicazione o la portata di tale sezione.

11.4. Imprenditore Indipendente. Nessun rapporto di agenzia, partnership, joint venture, rapporto dipendente-datore di lavoro o rapporto affiliante-affiliato è inteso o creato dal presente Accordo.

11.5. Nessuna Rinuncia. Qualsiasi omissione da parte di Alibaba.com e delle nostre affiliate di esercitare uno qualsiasi dei nostri diritti ai sensi del presente Accordo non costituirà una rinuncia a tale diritto o una rinuncia in relazione ad una successiva o simile violazione. Una rinuncia sarà efficace solo se effettuata per iscritto.

11.6. Cessione. Alibaba.com avrà il diritto di cedere il presente Accordo (compresi tutti i nostri diritti, titoli, benefici, interessi e obblighi e doveri ai sensi dello stesso) a qualsiasi delle nostre affiliate e a qualsiasi successore o avente causa. Alibaba.com potrà delegare alcuni dei propri diritti e alcune delle proprie responsabilità ai sensi del presente Accordo ad imprenditori indipendenti o ad altri terzi. Lei non potrà cedere, né in tutto né in parte, il presente Accordo a qualsiasi persona o entità.