1. Vi sælger ikke rejseprodukter

Vores website er en rejsesøgemaskine. KAYAK hverken leverer, ejer eller kontrollerer de tjenesteydelser og rejseprodukter, som du får adgang til via vores website, såsom fly, overnatningsmuligheder, udlejningsbiler, pakkerejser eller rejseforsikringer (“rejseprodukterne”). Rejseprodukterne ejes, kontrolleres eller stilles til rådighed af tredjeparter (“rejseudbyderne”), enten direkte (f.eks. et flyselskab) eller igennem en rejseagent (f.eks. et online rejsebureau). Rejseudbyderne er ansvarlige for rejseprodukterne. Rejseudbydernes betingelser og privatlivspolitik er gældende for din booking, så du skal acceptere og forstå disse betingelser. Derudover gælder den egentlige rejseudbyders (flyselskabets, hotellets, rejsearrangørens, osv.) betingelser for din rejse, så disse skal du også acceptere og forstå. Din interaktion med enhver rejseudbyder, du har fået adgang til via vores side, er på egen risiko, og KAYAK er ikke ansvarlige, hvis noget skulle gå galt med din booking eller undervejs på din rejse.

KAYAKs visning af et rejseprodukt eller en rejseudbyder hverken indebærer, antyder eller udgør, at KAYAK anbefaler rejseproduktet eller rejseudbyderen, eller at KAYAK er sponsoreret eller godkendt af en sådan rejseudbyder eller nogen anden tilknytning mellem en sådan rejseudbyder og KAYAK.

KAYAK er vært for indhold, inklusiv priser, der er gjort tilgængelige af eller fremstillet af rejseudbyderne. KAYAK er på ingen måde ansvarlig for nøjagtigheden, præcisionen eller fuldstændigheden af dette indhold. Eftersom KAYAK ikke har nogen kontrol over rejseprodukterne og ikke verificerer indhold, der er uploadet af rejseudbyderne, er det ikke muligt for os at give nogen garanti for de priser, der bliver vist på vores webside. Priser ændrer sig konstant, og yderligere opkrævninger (f.eks. betalingsgebyrer, servicegebyrer, gebyrer for indtjekket bagage, lokale skatter og afgifter) kan forekomme, så du skal altid tjekke, at den pris, du bliver opkrævet ved bookingen, er den, du forventede. Se flere detaljer [her](https://www.kayak.dk/help/noguarantee). Nogle rejseprodukter kan også blive solgt i en anden valuta end den forudindstillede valuta eller den valuta, du har valgt under visning af resultaterne. Vores valutaomregner skal kun tjene et informativt formål og skal ikke betragtes som nøjagtig eller aktuel; aktuelle priser kan variere, og din betalingsudbyder (f.eks udstederen af dit betalingskort) kan opkræve omregningsgebyrer og anvende valutakursen fra en anden dato.

5. Booking gennem KAYAK

Hvis du booker rejseprodukter gennem vores webside, er denne booking foretaget med den rejseudbyder, der fremgår af bookingsiden, og vores website fungerer således kun som en brugergrænseflade. Derfor er KAYAK ikke ansvarlig for bookingen eller rejseproduktet, eftersom KAYAK ikke er involveret i at skabe beskrivelsen af rejseproduktet, at definere prisen og eventuelle gebyrer eller at stille de rejseprodukter, du bestiller, til rådighed. Hvis du har problemer eller tvister omkring din booking og/eller dit rejseprodukt, accepterer du at kontakte og løse disse med rejseudbyderen og ikke med os.

7. Immaterialret

Vi, sammen med vores associerede selskaber, rejseudbyderne og andre licensgivere, ejer alle former for tekst, billeder, software, varemærker, servicemærker eller andet materiale, der findes på vores webside. Du har ikke tilladelse til at kopiere eller overføre noget af materialet til andet end personlig, ikke-kommerciel brug. Alle former for ophavsret, varemærker og andre beskeder om ejendomsrettighed præsenteret på vores webside skal fremgå på alle kopier, du udskriver. Andre ikke-KAYAK-produkter, -ydelser, eller -virksomhedsbetegnelser på vores webside tilhører de respektive tredjeparter og bliver kun nævnt på vores webside til identifikationsformål. Kontakt den relevante tredjepart for mere uddybende information omkring disse betegnelser og deres registreringsstatus. Din brug af og adgang til vores webside giver dig ingen licens eller rettigheder til at bruge nogen af mærkerne inkluderet på vores webside.

9. Brug af vores website

Du må kun bruge og registrere dig som bruger af vores website eller bruge Trips, hvis du er fyldt 18 år og kan indgå i bindende kontrakter. Hvis du bliver en registreret bruger eller booker noget, der resulterer i oprettelsen af en Trips-konto, er du ansvarlig for hemmeligholdelsen af dine adgangskoder samt din indlognings- og kontoinformation. Du er ansvarlig for al brug af vores website af dig eller enhver, der anvender din adgangskode og din logininformation (med eller uden tilladelse), og enhver, du giver adgang til dine rejseplaner. Al information, du oplyser, skal være korrekt og aktuel. Hvis dine informationer ændrer sig, skal du straks opdatere dem. Hvis du har grund til at tro, at din konto ikke længere er sikker (f.eks i forbindelse med tab, tyveri eller uautoriseret offentliggørelse eller brug af din information, computer eller mobile enhed til at få adgang til vores website), skal du ændre den påvirkede information med det samme.

Hvis du vælger at modtage beskeder eller anden form for kommunikation fra vores webside direkte til din mobile enhed, er du alene ansvarlig for at holde os opdateret om dit nuværende telefonnummer, at opdatere vores app til den nyeste version, og for opkrævninger, der påløber sig i forbindelse med modtagelsen af disse beskeder. Vi kan ikke holdes ansvarlige for information, der sendes til en enhed, der er forbundet med dit forældede mobiltelefonnummer eller ved brug af en forældet mobil-app. Hvis du installerer software eller tillader en service, der gemmer information fra vores webside på en enhed eller computer, er det dit ansvar, før du videregiver eller skiller dig af med en sådan enhed, at fjerne dine informationer eller deaktivere adgang til denne software eller service for at undgå uautoriseret adgang til dine informationer eller din konto.

Du må kun bruge vores webside til at søge efter legitime rejsetilbud, og du må ikke bruge vores website til at foretage falske, svigagtige eller spekulative reservationer eller reservationer i forventning om efterspørgsel. Ved at bruge vores webside accepterer du at overholde love, der gælder for USA og dit eget land, inklusiv love omkring eksport af tekniske data.

Du accepterer også at afholde dig fra at gøre noget af følgende uden udtrykkelig skriftlig tilladelse fra KAYAK:

(i) at få adgang til vores webside via en manuel eller automatiseret proces med noget andet formål end egen personlig brug eller for at inkludere KAYAKs sider i et søgeindeks. Brug af nogen form for automatiseret system eller software til at hente data fra vores webside (“screen scraping”) til kommerciel eller ikke-kommerciel brug er forbudt;  
(ii) at overtræde restriktionerne i en hvilken som helst meddelelse om afvisning af søgerobotter ("robot exclusion headers") på vores webside eller omgå andre foranstaltninger anvendt til at forhindre eller begrænse adgang til vores webside;  
(iii) at deeplinke til en hvilken som helst del af vores webside uanset formål;  
(iv) at bruge en hvilken som helst enhed, software eller rutine, der forstyrrer eller forsøger at forstyrre med den normale drift af vores webside eller foretager sig nogen handling, der pålægger en urimelige belastning på vores computer- eller netværksudstyr;  
(v) at reproducere, duplikere, kopiere, sælge, bytte, videresælge eller udnytte vores webside;  
(vi) at bruge en hvilken som helst funktion på vores webside til noget ulovligt, skadeligt eller på anden vis vurderet af os som anstødeligt eller upassende;  
(vii) at opslå eller distribuere nogen form for materiale, der overtræder enhver tredjeparts rettigheder eller enhver gældende lov;  
(viii) at bruge vores webside til at indsamle eller gemme personlige oplysninger om andre;  
(ix) at bruge vores webside til nogen form for kommercielle formål; eller  
(x) at transmittere nogen form for reklame eller salgsfremmende materiale på vores webside  
Vi kan, efter eget skøn, til enhver tid og uden varsel eller ansvar, suspendere, afslutte eller indskrænke din adgang til dele af eller hele vores webside. Desuden kan du altid slette din konto [her](https://www.kayak.dk/zap).

Du accepterer endvidere ikke at:

* Omgå, deaktivere eller på anden måde forstyrre sikkerhedsrelaterede funktioner på vores websted. Det samme gør sig gældende for funktioner, der enten forhindrer eller begrænser brug eller kopiering af enhver form for indhold, eller som har til formål at begrænse brugen af ​​vores websted eller ethvert indhold på webstedet;
* Efterligne enhver person eller enhed, eller på anden måde give et falskt indtryk din tilknytning til en given person eller enhed;
* Med vilje eller utilsigtet krænke eller opfordre andre til at overtræde enhver gældende lov, statut, orden eller forordning;
* Give falske eller vildledende oplysninger;
* Anmode om personlige oplysninger fra nogen;
* Fjerne, tilføje eller på anden vis ændre andre personers brugerindhold;
* Fjerne eller ændre copyrights eller andre ophavsretmæssige meddelelser på eller i forbindelse med indhold på webstedet;
* Offentligt nedvurdere personer eller nogen former for brugerindhold;
* Offentliggøre eller sende trusler om vold, herunder promovere eller opfordre andre til at udøve voldelig eller ulovlig aktivitet.

Rapportér venligst krænkende indhold til [TermsofuseAbuse@kayak.com](mailto:TermsofuseAbuse@kayak.com), hvis du ser det.

18. Trips

Hvis du bruger Trips, er du alene ansvarlig for den rejseinformation og andet indhold, du tilføjer, overfører eller deler med os eller andre i eller gennem Trips (samlet omtalt som “Trips-indhold”), og du repræsenterer og garanterer, at du ikke transmitterer eller deler Trips-indhold, du ikke har tilladelse til at dele. Det er din opgave at oprette sikkerhedskopier og erstatte ethvert Trips-indhold, du giver os på egen bekostning.

Når du giver os Trips-indhold eller gennemfører en booking igennem KAYAK, giver du os tilladelse til at lave kopier, vi anser for nødvendige for at gøre det lettere at opbevare og assimilere Trips-indhold. Ved at give os Trips-indhold repræsenterer og garanterer du, at du har ret til at give os en uigenkaldelig, vedvarende, ikke-eksklusiv, overførbar, fuldt betalt, global tilladelse (med ret til frit at udstede underlicens) til at bruge, kopiere, ændre, reformatere, oversætte, syndikere og distribuere det Trips-indhold, vi får fra dig til et hvilket som helst formål, inklusiv forretningsmæssige, kommercielle, marketingmæssige og reklamemæssige formål, og til at udarbejde afledte værker af eller inkorporere det Trips-indhold i andre værker. Du kan til enhver tid fjerne dit Trips-indhold fra Trips, men den licens, du har givet os, forbliver gyldig. Du forstår, at vi ikke kontrollerer eller er ansvarlige for at gennemgå Trips-indhold. Vi forbeholder os imidlertid retten til at gennemgå, redigere eller slette ethvert Trips-indhold eller din konto til enhver tid.

21. Dine immaterielle rettigheder

Vi respekterer andres immaterielle rettigheder, og vi forbyder brugere at uploade, poste eller på anden måde udgive materiale på vores webside eller på anden måde via Trips offentliggøre materialer, der krænker en anden persons immaterielle rettigheder. Hvis du mener, at dit varemærke eller din ophavsret er blevet krænket, kan du gå til vores ejendomsretsklageside, [som kan downloades her (PDF 23 kB)](https://www.kayak.dk/cimg/sites/default/files/KAYAK%20DMCA%20FORM.pdf), hvor du kan følge instruktionerne, eller du kan sende en skriftlig meddelelse til adressen, du finder i afsnit 14.

23. Ansvarsfraskrivelse af garanti

Vores webside, alt indhold og alle tjenester på vores hjemmeside samt alle rejseplaner, du får adgang til gennem Trips, leveres i den stand, som disse forefindes i, og ud fra deres tilgængelighed. Vores indhold er i høj grad genereret på en automatiseret måde; fejl kan og vil ske. Vi har normalt mange søgeresultater, men vi dækker ikke alt og viser ikke alle tilgængelige udbydere og tilbud. Derfor viser vi ikke altid den laveste tilgængelige pris. KAYAK fraskriver sig alle garantier og betingelser af nogen art, uanset om disse er udtrykt eller underforstået, herunder, men ikke begrænset til, underforståede garantier for salgbarhed, egnethed til et bestemt formål, titel, ikke-krænkelse, og sikkerhed og nøjagtighed, samt alle garantier, der opstår ved brug af handel, under handlen, eller præstationsevne.

25. Vores ansvar er begrænset

Vi (sammen med vores bestyrelsesmedlemmer, direktører, medarbejdere, repræsentanter, aktionærer, associerede selskaber og udbydere), i det omfang, det er tilladt ved lov, udelukker herved udtrykkeligt, og hæfter ikke for: (a) nogen form for tab, skader eller virus, der kan inficere dit computerudstyr, eller anden ejendom, som følge af din adgang til vores webside, din downloading af et hvilket som helst indhold fra vores webside eller din brug af Trips; eller (b) nogen former for skade, død, tab, krav, force majeure, uheld, forsinkelser, eller nogen direkte specielle, eksemplariske, straffemæssige, indirekte, hændelige eller deraf følgende skader af enhver art (herunder, men ikke begrænset til, tabt fortjeneste eller tabt opsparing), hvadend de er baseret på kontrakt, erstatningsret, objektivt ansvar eller på anden måde udspringer af eller på nogen måde er forbundet med: (i) enhver brug af vores webside, Trips eller vores indhold; (ii) enhver fejl eller forsinkelse (herunder, men ikke begrænset til, brugen af eller manglende evne til at bruge enhver komponent på vores webside for reservationer eller booking); eller (iii) præstationen eller den manglende præstation fra vores side eller en udbyder, selv hvis vi er blevet underrettet om muligheden for skader på sådanne parter eller enhver anden part. Nogle lande tillader ikke en sådan begrænsning af ansvar, så ovenstående begrænsninger gælder muligvis ikke, eller gælder kun delvist, for dig.

27. Du indvilger i at beskytte os

Underlagt disse betingelser vil du forsvare, fritage og holde os og alle vores medarbejdere, direktører, ansatte og agenter skadesløse fra og i mod enhver form for krav, sagsanlæg, ansvar, udgifter, tab eller efterspørgsel, inklusiv, og uden restriktioner for, rimelige juridiske og regnskabsmæssige gebyrer opstået på grund af, eller på nogen måde forbundet med, dit brud af disse betingelser eller aftalerne, som er en del af disse betingelser i kraft af reference, dit brud på enhver gældende lov, din brug af eller adgang til vores webside, Trips eller den immaterielle ejendom.

29. Links

Vores website kan indeholde links til andre websites, som vi ikke opererer eller kontrollerer, og for hvem vi ikke er ansvarlige (“andre websider”). Vi leverer disse links til reference og bekvemmelighed og godkender ikke indholdet på andre websider og påtager os intet ansvar for dem eller for tab eller skader, der måtte opstå som følge af din brug af disse. Du bør læse deres separate vilkår og betingelser, privatlivspolitikker og andre regler, som findes på disse andre websider, før du bruger dem. Du accepterer at afholde dig fra at oprette et link til vores side fra enhver webside, herunder websider kontrolleret af dig.

31. Luftfartsselskabets regler

Omgåelse af et luftfartsselskabs regler, herunder metoder såsom “back-to-back”-billetkøb (køb af to eller flere billetter med overlappende rejsedatoer med henblik på at omgå minimumskravet i forhold til opholdet) og "hidden-city"-billetkøb (køb af billetter med dele, som køberen ikke agter at bruge, for at omgå luftfartsselskabs prisstruktur), er forbudt af mange luftfartsselskaber. Brugen af forbudte fremgangsmåder for billetkøb kan resultere i, at luftfartsselskabet skrider til handling, f.eks. ved at annullere billetten, nægte adgang ombord, tilbagekalde frequent flyer-point og andre fordele, opkræve yderligere omkostninger til køberens betalingskort, opkræve yderligere omkostninger i lufthavnen eller senere fakturering.

33. KAYAK Mix

Når en KAYAK Mix-billet bliver tilbudt, viser vores website søgeresultaterne for en kombination af rejseprodukter, f.eks. separate fly- og hotelresultater, eller to enkeltbilletter i stedet for en returbillet. Hvis du benytter dig af disse søgeresultater, foretager du to forskellige bookinger med forskellige regler og politikker (f.eks. for bagagegebyrer, ændringsgebyrer og refunderinger). Alle ændringer, dine bookinger bliver underlagt, vil ikke påvirke de resterende bookinger (hvis dit første fly eksempelvis bliver aflyst af dig eller luftfartsselskabet, er det andet luftfartsselskab, du har booket returrejsen hos, ikke forpligtet til at give dig pengene tilbage eller ændre din rejseplan). Hvis du rejser internationalt, kan du skulle udlevere bevis på, at du har en returbillet, når du tjekker ind og passerer gennem paskontrollen.

35. Generelle krav

Vi kan ændre vores website og disse betingelser til enhver tid, på vores eget skøn og uden varsel til dig. Du er ansvarlig for at holde dig opdateret omkring disse betingelser. Din fortsatte brug af vores website, udgør din accept af alle ændringer til disse betingelser og alle ændringer vil gå forud for ældre versioner af disse betingelser. Medmindre andet fremgår, gælder alle ændringer for alle brugere, også dem, der begyndte før disse ændringer trådte i kraft. Derudover må vi til enhver tid opsige denne aftale med dig, ved at give dig en skriftlig opsigelse (gælder også e-mail) og/eller, forudsat du er registreret bruger, ved at lukke din konto og din adgang til din konto. Du må til enhver tid opsige din aftale med os ved at slette din konto og holde op med at bruge vores website.

Intet indeholdt i disse betingelser skal anses for at udgøre hverken part som agent eller repræsentant for den anden part, eller begge parter som joint venture-selskaber eller partnere uanset formål. Du må ikke tildele, uddelegere eller videregive dine rettigheder eller forpligtelser i henhold til disse betingelser. Vi kan overdrage vores rettigheder og pligter i henhold til disse betingelser, uden at denne overdragelse bliver set som en ændring af disse betingelser og uden varsel til dig, forudsat at dine rettigheder i henhold til disse betingelser ikke berøres. Et eller flere patenter kan gælde for vores website, og for de funktioner og tjenester, der er tilgængelige via vores website, herunder men ikke begrænset af: 8,095,536; 7,979,457; 7,917,387; 7,774,331; 7,668,811; 7,668,809; 7,627,606; 7,587,678; 7,483,883; 6,529,908.

Hvis vi undlader at handle på dit eller andres brud til enhver lejlighed, giver vi ikke afkald på vores ret til at handle med respekt for fremtidige, eller lignende krænkelser. Hvis en domstol finder, at nogen af disse betingelser ikke kan håndhæves eller er ugyldige, vil denne betingelser blive håndhævet i videst muligt omfang tilladt efter gældende lov og de øvrige betingelser vil forbliver gyldige og kan håndhæves. Disse betingelser, sammen med aftaler der referere til disse betingelser, udgør hele aftalen mellem os i relation til dit brug af vores website, herunder Trips og erstatter alle tidligere forståelser eller aftaler (mundtlige eller skriftlige) vedrørende din brug af vores website.

I det omfang loven tillader det, vil den Schweiziske lov, uden at tage hensyn til dens lovvalgsregler, regulere disse betingelser, ligesom din og vores overholdelse af dem, og enhver tvist eller krav, der opstår heraf, eller i forbindelse med dem eller emnet (gælder også ikke-kontraktlige tvister eller krav). Hvis du tager nogle retslige skridt vedrørende dig brug af vores website, herunder Trips, disse betingelser og vores ydelser accepterer du, at du udelukkende gør det ved retterne i Zürich, Schweiz; Hvis du er forbruger, kan lovene tillade dig også at anlægge sag, der hvor du bor, ligesom du kan anvende de forbrugerregler, der gør sig gældende her. I sådanne sager eller i enhver sag som vi iværksætter, vil den vindende part være berettiget til at inddrive alle juridiske omkostninger i forbindelse med sagen, herunder, men ikke begrænset til, omkostninger, både skattepligtige og ikke-skattepligtige, og rimelige advokatomkostninger. I det omfang loven tillader det, accepterer du at eventuelle tvist, krav eller søgsmål, der udspringer af eller i forbindelse med vores hjemmeside og/eller disse betingelser, vil blive løst individuelt, uden at ty til nogen form for kollektivt søgsmål.

40. Din feedback

Vi opfordrer dig til at dele dine kommentarer og spørgsmål med os [her](https://www.kayak.dk/feedback/form), men vi har sandsynligvis ikke mulighed for at svare på dem alle. Bemærk venligst, at vi ikke påtager os noget ansvar for at gennemgå uopfordrede idéer til vores forretning (som for eksempel idéer til produkter eller annoncering), og at vi ikke påtager os noget ansvar som følge af ligheder med idéer og materialer, der kan indgå i fremtidige KAYAK-programmer. Husk venligst også, at du er ansvarlig for det materiale, du indsender, herunder pålideligheden og originaliteten af dette materiale samt rettighederne til det. Afslør ikke forretningshemmeligheder eller andre fortrolige oplysninger i dine meddelelser. Alle rettigheder til materialer indsendt til os tilhører ene og alene KAYAK. Ved at indsende feedback giver du os uigenkaldelig, vedvarende, ikke-eksklusiv, overførbar, fuldt betalt, global licens (med ret til frit at underlicensere) til at bruge, kopiere, ændre, offentligt udføre, offentligt vise, omformatere, oversætte, syndikere, genudgive, uddrage (helt eller delvist) og distribuere feedback, vi modtager fra dig til ethvert formål, herunder erhverv, handel, markedsføring, reklame eller lignende.

Juridiske bemærkninger
----------------------

Google Play og Google Play-logoet er varemærker tilhørende Google LLC. Apple, Apple-logoet, iPhone og iPad er varemærker tilhørende Apple Inc., registreret i USA og andre lande og regioner. App Store er et servicemærke fra Apple Inc.

Denne webside drives af:
------------------------

Læs venligst disse vilkår og betingelser omhyggeligt før du åbner, bruger eller henter materialer, oplysninger, produkter eller tjenesteydelser. Når du åbner KAYAKs webside, mobil- eller tablet-app eller nogen anden funktion eller andre KAYAK platforme (samlet kaldet “vores website”), accepterer du vores vilkår og betingelser (“betingelser”) og vores [Privatlivspolitik](https://www.kayak.dk/privacy). Hvis du ikke accepterer disse betingelser, har du ikke ret til at bruge vores webside. I disse betingelser refererer “vi”, “os”, “vores” eller “KAYAK” til KAYAK Europe GmbH, og “du” eller “dit/din” refererer til dig som bruger af vores webside.

DISSE BETINGELSER INDEBÆRER EN ARBITRATIONSPARAGRAF OG ET AFKALD PÅ DIN RET TIL AT DELTAGE I ET GRUPPESØGSMÅL ELLER EN REPRÆSENTATIV RETSSAG.

Vi kan til enhver tid og uden grund ændre disse betingelser ved at udgive en ny version herfor på vores webside, men disse ændringer påvirker ikke rettigheder og forpligtelser, der blev indgået forud for sådanne ændringer. Din fortsatte brug af vores webside efter offentliggørelsen af de ændrede betingelser vil blive underlagt de gældende betingelser på tidspunktet for din brug. Læs venligst disse betingelser periodisk. Hvis du har indsigelser mod dele af bestemmelserne i disse betingelser eller senere ændringer af disse betingelser, eller skulle du blive utilfreds med vores webside, er din eneste mulighed straks at afslutte din brug af vores webside.

KAYAK Europe GmbH Fraumünsterstrasse 16 8001 Zürich Switzerland

Sidst opdateret: 17. september 2019