Portale Tripadvisor: termini, condizioni e avvisi
=================================================

[**USO DEI SERVIZI**](#USO DEI SERVIZI)

**[PRODOTTI AGGIUNTIVI](#PRODOTTI AGGIUNTIVI)**

**[ATTIVITÀ NON CONSENTITE](#ATTIVITÀ NON CONSENTITE)**

**[NORMATIVA SULLA PRIVACY E DIVULGAZIONE DEI DATI](#NORMATIVA SULLA PRIVACY E DIVULGAZIONE DEI DATI)**

**[RECENSIONI, COMMENTI E USO DI ALTRE AREE INTERATTIVE; CONCESSIONE DI LICENZA](#RECENSIONI, COMMENTI E USO DI ALTRE AREE INTERATTIVE; CONCESSIONE DI LICENZA)**

* **[Limitazione dei diritti di licenza per Tripadvisor](#Limitazione dei diritti di licenza di TripAdvisor)**

**[PRENOTAZIONE PRESSO FORNITORI DI TERZE PARTI ATTRAVERSO Tripadvisor](#PRENOTAZIONE PRESSO FORNITORI DI TERZE PARTI ATTRAVERSO TRIPADVISOR)**

* **[Uso dei servizi di prenotazione di Tripadvisor](#Uso dei Servizi di prenotazione di TripAdvisor)**  
     
* **[Fornitori di terze parti](#Fornitori di terze parti.)**  
     
* [**Prenotazione di case vacanza, di ristoranti ed esperienze presso fornitori di terze parti presenti sui siti partner aziendali**](#Prenotazione di case vacanza, ristoranti ed esperienze presso fornitori di terze parti presenti sui siti partner aziendali.)  
     

[**DESTINAZIONI DI VIAGGIO**](#DESTINAZIONI DI VIAGGIO)  
 

* [**Viaggi internazionali**](#Viaggi internazionali.)

**[DECLINAZIONE DI RESPONSABILITÀ](#DECLINAZIONE DI RESPONSABILITÀ)**

**[INDENNIZZO](#INDENNIZZO)**

[**LINK A SITI DI TERZE PARTI**](#LINK A SITI DI TERZE PARTI)

**[SOFTWARE INCLUSO NEI SERVIZI; LICENZE AGGIUNTIVE PER DISPOSITIVI MOBILI](#SOFTWARE INCLUSO NEI SERVIZI; LICENZE AGGIUNTIVE PER DISPOSITIVI MOBILI)**

**[INFORMATIVE SUI MARCHI E SUL DIRITTO D'AUTORE](#INFORMATIVE SUI MARCHI E SUL DIRITTO D'AUTORE)**

* **[Procedura di segnalazione e rimozione di contenuti illeciti](#Procedura di segnalazione e rimozione di contenuti illeciti)**

**[MODIFICHE AI SERVIZI; RISOLUZIONE](#MODIFICHE AI SERVIZI; RISOLUZIONE)**

**[GIURISDIZIONE E LEGGE APPLICABILE](#GIURISDIZIONE E LEGGE APPLICABILE)**

**[CONVERTITORE DI VALUTA](#CONVERTITORE DI VALUTA)**

**[CLAUSOLE GENERALI](#CLAUSOLE GENERALI)**

**[ASSISTENZA](#ASSISTENZA)**

Benvenuti ai siti e alle applicazioni mobili di Tripadvisor reperibili su [www.Tripadvisor.it](http://www.tripadvisor.it/) e nei relativi domini di primo livello nei vari paesi (inclusi i domini secondari associati), alle applicazioni software correlate (talvolta indicate con il termine "app"), ai dati, agli SMS, alle API, alle email, alle chat e alla corrispondenza telefonica, ai pulsanti, ai widget e agli annunci (unitamente indicati nel presente come "Servizi"; più in generale, i siti web e le applicazioni mobili di Tripadvisor sono definiti nel presente come "siti web"). I Servizi vengono offerti all'utente previa accettazione da parte di quest'ultimo di tutti i termini, le condizioni e le informative indicati di seguito (collettivamente, "Accordo"). Attraverso l'accesso a o l'utilizzo dei Servizi, l'utente accetta di essere vincolato dal presente Accordo e di aver letto e compreso i relativi termini. Leggere l'Accordo attentamente, poiché contiene informazioni circa i diritti legali dell'utente e relative limitazioni, nonché una sezione riguardante la legge e la giurisdizione applicabili in caso di dispute. In caso di mancata accettazione di tutti i termini e condizioni, l'utente non sarà autorizzato all'uso dei Servizi. Se l'utente dispone di un account Tripadvisor e desidera rescindere il presente Accordo, può farlo in qualsiasi momento disattivando l'account e interrompendo ogni accesso a o utilizzo dei Servizi (le istruzioni in tal senso sono disponibili [**qui**](https://www.tripadvisorsupport.com/hc/it-it/articles/200615117-How-do-I-close-my-member-account- "To terminate your account, sign into your account.  Click on your profile, then select "Account Info".  Select "Close Your Account". Choose your reason. Click in the box and enter your password, after that click the blue "Close My Account" button. ")).

Qualsiasi informazione, testo, link, immagine, foto, audio, video, dato, codice o altro materiale o organizzazione di materiale visualizzabile, accessibile o altrimenti utilizzabile tramite i Servizi sono collettivamente definiti come "Contenuto" o "Contenuti". I termini "la Società" e "Tripadvisor" si riferiscono a Tripadvisor LLC, società a responsabilità limitata del Delaware, con sede negli Stati Uniti d'America ("Tripadvisor"). Il termine "Servizi", così come definito sopra, si riferisce ai servizi forniti da Tripadvisor o dalle società partner (Tripadvisor e tali entità, se citate, vengono collettivamente definiti come "Società del gruppo Tripadvisor"). A scanso di equivoci, i siti web sono tutti di proprietà di e controllati da Tripadvisor. Tuttavia, alcuni Servizi specifici resi disponibili tramite i siti web potrebbero essere di proprietà di e controllati dai partner aziendali di Tripadvisor, ad esempio i Servizi che agevolano [**la prenotazione di case vacanza, ristoranti ed esperienze presso fornitori di terze parti**](#OLE_LINK11) (vedere sotto). Nell'ambito dei propri Servizi, la Società potrebbe inviare all'utente notifiche relative ad offerte speciali, prodotti o ulteriori servizi resi disponibili dalla Società o da suoi affiliati e partner, di interesse per l'utente. Tali notifiche verranno inviate generalmente tramite newsletter e comunicazioni di marketing e rappresentano l'impegno volto a conoscere meglio l'utente e le sue preferenze nell'ambito dei Servizi della Società e di quelli dei suoi affiliati. In compenso, questo consente la personalizzazione dei servizi secondo tali preferenze.

Il termine "utente" si riferisce alla persona, alla società, all'organizzazione aziendale o altra entità giuridica che utilizza i Servizi e/o contribuisce a essi tramite i Contenuti. Il Contenuto con cui si contribuisce, che viene inviato, trasmesso e/o pubblicato è definito come "Contenuto dell'utente", "proprio Contenuto" e/o "Contenuto inviato dall'utente".

I Servizi vengono forniti esclusivamente con lo scopo di:

1. aiutare i clienti a raccogliere informazioni di viaggio, pubblicare Contenuti, cercare e prenotare servizi di viaggio;
2. aiutare le strutture turistiche e ricettive a interagire con clienti e potenziali clienti, attraverso servizi gratuiti e/o a pagamento, offerti tramite le Società del gruppo Tripadvisor.

La Società si riserva di cambiare o altrimenti modificare l'Accordo in futuro, in conformità ai termini e condizioni qui espresse. L'utente accetta pertanto che l'accesso a o l'utilizzo dei Servizi dopo le modifiche implica l'accettazione dell'Accordo così come aggiornato o modificato. La data delle revisioni verrà indicata in calce a questa pagina ed eventuali modifiche avranno effetto a decorrere dalla pubblicazione. La Società informerà gli utenti registrati dei Servizi (gli utenti registrati vengono indicati con "Titolari di account") in caso di variazioni materiali dei presenti termini e condizioni attraverso avvisi inoltrati all'indirizzo email associato al profilo del Titolare dell'account o pubblicando un avviso sul sito web. Visitare regolarmente questa pagina per prendere visione della versione più aggiornata dell'Accordo.

**USO DEI SERVIZI**

Quale condizione per l'uso dei Servizi, l'utente garantisce: (i) la veridicità, l'attualità, l'accuratezza e la completezza di tutte le informazioni fornite attraverso i servizi alle Società del gruppo Tripadvisor; (ii) qualora sia Titolare di un account, di tutelare i dati del proprio account, supervisionare e accettare la completa responsabilità di qualsiasi utilizzo effettuato da terzi; (iii) di aver raggiunto l'età legale di 13 anni (in alcune giurisdizioni, le leggi locali potrebbero imporre un'età maggiore) per registrare un account, usare i Servizi e pubblicare contributi sui siti web; (iv) di essere legalmente autorizzato a sottoscrivere il presente Accordo e a utilizzare i Servizi in conformità a tutti i termini e condizioni ivi inclusi. Le Società del gruppo Tripadvisor non raccolgono consapevolmente informazioni di utenti minori di 13 anni. Tripadvisor si riserva il diritto, a propria discrezione, di negare l'accesso ai Servizi a qualsiasi utente, in qualsiasi momento e per qualsiasi motivo, incluso, in via esemplificativa, in caso di violazione del presente Accordo. Utilizzando i Servizi, inclusi eventuali prodotti o servizi che agevolano la condivisione dei Contenuti da o verso siti di terze parti, l'utente accetta di essere il solo responsabile per qualsiasi informazione condivisa con le Società del gruppo Tripadvisor. È consentito l'accesso ai Servizi esclusivamente come previsto attraverso la funzionalità degli stessi e secondo quanto stabilito nel presente Accordo.

La copia, la trasmissione, la riproduzione, la replica, la pubblicazione o la ridistribuzione (a) dei Contenuti o parti di essi e/o (b) più generalmente dei Servizi sono attività severamente proibite in assenza di previa autorizzazione scritta delle Società del gruppo Tripadvisor. Per richiedere l'autorizzazione, indirizzare la domanda a:

Director, Partnerships and Business Development

Tripadvisor LLC

400 1st Avenue

Needham, MA 02494, USA

Per accedere a determinate funzionalità dei Servizi, occorre creare e diventare Titolare di un account. Quando si crea un account, è necessario specificare informazioni complete e accurate. L'utente è il solo responsabile dell'attività che si verifica sul proprio account, incluse le interazioni e le comunicazioni con altri individui ed è tenuto a proteggerlo. A tal fine, i Titolari di account accettano di mantenere i propri contatti aggiornati.

Se si intende creare un account Tripadvisor per fini commerciali e si accetta il presente Accordo per conto di una società, organizzazione o altra entità giuridica, l'utente dichiara e garantisce di essere autorizzato a procedere e di disporre dell'autorità per vincolare tale entità al presente Accordo, nel qual caso, il termine "utente", così come impiegato nel presente Accordo, si riferirà a tale entità e la persona che agisce per conto della società verrà definita "Rappresentante della struttura".

Attraverso l'uso dei Servizi, si potrebbero visualizzare link a siti e app di terze parti o si potrebbe interagire con siti e app di terze parti. Questo potrebbe includere la possibilità di condividere Contenuti dai Servizi, inclusi i Contenuti dell'utente, con tali siti e app di terze parti. Si informa l'utente che i siti e le app di terze parti potrebbero mostrare pubblicamente tale Contenuto condiviso. Tali terze parti potrebbero inoltre addebitare costi per l'utilizzo di determinati contenuti o servizi forniti attraverso i relativi siti web. Pertanto, si consiglia di effettuare le dovute verifiche prima di procedere con eventuali transazioni in favore di terze parti, al fine di determinare l'eventualità di incorrere nell'addebito di costi. Qualora le Società del gruppo Tripadvisor forniscano dettagli di tariffe o costi relativi ai contenuti o servizi di tali terze parti, tali informazioni verrebbero fornite esclusivamente a scopo indicativo. L'utente si assume il rischio di eventuali interazioni con app e siti di terze parti. L'utente riconosce e accetta esplicitamente che le Società del gruppo Tripadvisor declinano ogni responsabilità rispetto a tali siti o app di terze parti.

Alcuni Contenuti visualizzati o a cui si accede altrimenti su o attraverso i Servizi vengono utilizzati per fini commerciali. L'utente comprende e accetta che le Società del gruppo Tripadvisor si riservano di pubblicare promozioni e pubblicità sui Servizi, accanto, vicino a o altrimenti in prossimità del Contenuto dell'utente (tra cui, in caso di video o altri contenuti dinamici, prima, durante o dopo la presentazione), nonché dei Contenuti di altri utenti.

**PRODOTTI AGGIUNTIVI**

Le Società del gruppo Tripadvisor si riservano, periodicamente, di decidere di modificare, aggiornare o interrompere alcuni prodotti e funzionalità dei Servizi. L'utente comprende e accetta che per le Società del gruppo Tripadvisor non sussiste alcun obbligo di conservare o mantenere i Contenuti o altre informazioni forniti dall'utente, ad eccezione di quanto richiesto dalla legge vigente.

La Società offre anche altri servizi che potrebbero essere disciplinati da ulteriori termini o accordi. Se l'utente utilizza uno qualsiasi di tali altri servizi, i termini aggiuntivi verranno resi disponibili e saranno incorporati nel presente Accordo, ad eccezione dei casi in cui tali termini aggiuntivi escludano esplicitamente o altrimenti sostituiscano il presente Accordo. Ad esempio, se si utilizzano o acquistano tali servizi aggiuntivi per scopi aziendali o commerciali, l'utente dovrà accettare i termini aggiuntivi applicabili. In caso di conflitto tra termini aggiuntivi e termini e condizioni del presente Accordo, i termini aggiuntivi disciplineranno tali servizi specifici per quanto attiene al conflitto.

**ATTIVITÀ NON CONSENTITE**

I Contenuti e le informazioni disponibili su e attraverso i Servizi (tra cui, in via esemplificativa, messaggi, dati, informazioni, testo, musica, audio, foto, grafica, video, mappe, icone, software, codice o altro materiale), nonché l'infrastruttura impiegata per fornire tali Contenuti e informazioni, sono di proprietà delle Società del gruppo Tripadvisor o concessi in licenza alle Società del gruppo Tripadvisor da terze parti. Per tutti i Contenuti diversi dal Contenuto dell'utente, questi accetta di non modificare, copiare, distribuire, trasmettere, mostrare, eseguire, riprodurre, pubblicare, concedere in licenza, creare opere derivate, trasferire, vendere, rivendere le informazioni, il software, i prodotti o i servizi ottenuti da o attraverso i Servizi. Inoltre, l'utente accetta di non:

* (i) usare i Servizi o il Contenuto per fini commerciali, oltre all'ambito dei fini commerciali esplicitamente consentito dal presente Accordo e dai relativi regolamenti, resi disponibili dalle Società del gruppo Tripadvisor;
* (ii) accedere a, monitorare, riprodurre, distribuire, trasmettere, mostrare, vendere, concedere in licenza, copiare o altrimenti sfruttare alcun Contenuto dei Servizi, tra cui, in via esemplificativa, i profili e le foto degli utenti, usare robot, spider o altro mezzo automatizzato o processo manuale per qualsiasi scopo non conforme al presente Accordo o senza esplicita autorizzazione scritta della Società;
* (iii) violare le restrizioni in intestazioni di esclusione di robot presenti nei Servizi o aggirare le altre misure adottate per impedire o limitare l'accesso ai Servizi;
* (iv) intraprendere misure per imporre o tentare di imporre un carico sproporzionato o non ragionevole, a discrezione della Società, sull'infrastruttura della Società;
* (v) eseguire il deep linking di qualsiasi parte dei Servizi per qualsiasi scopo senza esplicito consenso scritto della Società;
* (vi) eseguire il "framing", il "mirroring" o altro sistema per incorporare qualsiasi parte dei Servizi in altri siti web o servizi senza previo consenso scritto della Società;
* (vii) tentare di modificare, tradurre, adattare, cambiare, decompilare, disassemblare o decodificare i programmi software utilizzati dalle Società del gruppo Tripadvisor in connessione ai Servizi.
* (viii) eludere, disabilitare o altrimenti interferire con le funzionalità legate alla sicurezza dei Servizi o con le funzionalità che impediscono o limitano l'uso o la copia di qualsiasi Contenuto;
* (ix) scaricare Contenuti se non esplicitamente resi disponibili per il download dalle Società del gruppo Tripadvisor.

**NORMATIVA SULLA PRIVACY E DIVULGAZIONE DEI DATI**

Eventuali dati personali pubblicati su o altrimenti inviati in connessione ai Servizi verranno utilizzati in conformità alla Normativa sulla privacy. Fare clic [qui](https://tripadvisor.mediaroom.com/IT-privacy-policy) per visualizzare la [Normativa sulla privacy](https://tripadvisor.mediaroom.com/IT-privacy-policy).

**RECENSIONI, COMMENTI E USO DI ALTRE AREE INTERATTIVE; CONCESSIONE DI LICENZA**

Tripadvisor apprezza le opinioni degli utenti. Trasmettendo il proprio Contenuto ai o tramite i Servizi, via email, attraverso la pubblicazione per mezzo di qualsiasi prodotto di sincronizzazione di Tripadvisor, tramite i servizi e le applicazioni di terzi o con altre modalità, tra cui Contenuti trasmessi al proprio account Tripadvisor in virtù di prodotti o servizi delle Società del gruppo Tripadvisor, recensioni, domande, fotografie o video, commenti, suggerimenti, idee o simili inclusi nel proprio Contenuto, l'utente concede alle Società del gruppo Tripadvisor il diritto non esclusivo, gratuito, perpetuo, trasferibile, irrevocabile e completamente cedibile di (a) ospitare, utilizzare, riprodurre, modificare, eseguire, adattare, tradurre, distribuire, pubblicare, creare opere derivate da, mostrare pubblicamente e rappresentare i Contenuti inviati in tutto il mondo, tramite qualsiasi supporto, disponibile attualmente o in futuro; (b) rendere i Contenuti disponibili al resto del mondo e lasciare che gli altri facciano altrettanto; (c) fornire, promuovere e migliorare i Servizi e rendere i Contenuti condivisi sui Servizi disponibili ad altre società, organizzazioni o individui per la condivisione, la trasmissione, la distribuzione, la promozione o la pubblicazione dei Contenuti dell'utente su altri mezzi servizi, in conformità alla Normativa sulla privacy e al presente Accordo; (b) utilizzare il nome e/o marchio trasmesso dall'utente in connessione a tale Contenuto. L'utente concede a Tripadvisor il diritto di scegliere a propria discrezione di attribuire o meno la paternità dei Contenuti pubblicati dagli utenti. L'utente concede altresì alle Società del gruppo Tripadvisor il diritto di perseguire legalmente qualsiasi persona fisica o giuridica che violi i diritti dell'utente o delle Società del gruppo Tripadvisor rispetto ai Contenuti inviati per mezzo di violazioni del presente Accordo. L'utente riconosce e accetta che i Contenuti inviati costituiscono informazioni non riservate e non proprietarie. L'utente afferma, dichiara e garantisce di essere proprietario o di disporre delle licenze, dei diritti (tra cui il diritto d'autore e altri diritti di proprietà), dei consensi e delle autorizzazioni necessari per pubblicare e altrimenti utilizzare (e per consentire alle Società del gruppo Tripadvisor di pubblicare e altrimenti utilizzare) il proprio Contenuto così come autorizzato con il presente Accordo.

Qualora fosse stabilito che l'utente detiene i diritti morali (inclusi i diritti di attribuzione o integrità) sui Contenuti, l'utente dichiara, nella misura massima consentita dalla legge: (a) di non necessitare che informazioni di identificazione personale siano utilizzate in connessione ai contenuti, lavori derivati o aggiornamenti degli stessi; (b) di non avere alcuna obiezione in merito alla pubblicazione, all'uso, alla modifica, all'eliminazione e alla fruizione del proprio Contenuto da parte delle Società del gruppo Tripadvisor o dei relativi licenziatari, successori e affiliati; (c) di rinunciare in via definitiva e perpetua a qualsiasi reclamo o ipotesi di avanzamento di diritti di autore o diritti morali rispetto al proprio Contenuto; (d) di manlevare in via definitiva e perpetua le Società del gruppo Tripadvisor e i relativi licenziatari, successori e affiliati, da qualsiasi responsabilità in merito a reclami altrimenti avanzati nei confronti delle Società del gruppo Tripadvisor in virtù di tali diritti morali.

Eventuale feedback e altri suggerimenti forniti dall'utente potrebbero essere utilizzati in qualsiasi momento e la Società declina qualsiasi obbligo di mantenerli riservati.

I Servizi potrebbero contenere forum di discussione, bacheche, servizi di recensioni, Feed Viaggi o altri tipi di forum in cui l'utente o terzi possono pubblicare il Contenuto dell'utente, ad esempio recensioni di esperienze di viaggio, messaggi, materiali o altri elementi visibili ("Aree interattive"). Ove Tripadvisor metta a disposizione Aree interattive sui siti, l'utente è esclusivo responsabile del proprio utilizzo di tali Aree e dei rischi connessi a tale utilizzo. Le Società del gruppo Tripadvisor non garantiscono alcuna riservatezza rispetto ai Contenuti dell'utente forniti ai Servizi o nelle Aree interattive. Ove qualsiasi entità tra le Società del gruppo Tripadvisor fornisca qualsiasi forma di canale di comunicazione privato tra Titolari di account, l'utente accetta che tali entità possano monitorare la sostanza di tali comunicazioni al fine di salvaguardare la community e i Servizi. L'utente accetta che le Società del gruppo Tripadvisor non alterano e non esercitano alcun controllo sui messaggi degli utenti pubblicati su o distribuiti attraverso i Servizi, tra cui messaggi pubblicati in chat, bacheche o altri forum di comunicazione e declinano ogni responsabilità in merito a tali messaggi degli utenti. In particolare, Tripadvisor non modifica né controlla i Contenuti degli utenti che compaiono sui siti web. Ciononostante, le Società del gruppo Tripadvisor si riservano il diritto di rimuovere senza preavviso tali messaggi o altri Contenuti dai Servizi, ove ritenga, in buona fede, che tali Contenuti violino il presente Accordo o stabilisca che la rimozione sia ragionevolmente necessaria per tutelare i diritti delle Società del gruppo Tripadvisor e/o degli altri utenti dei Servizi. In caso di disaccordo con la rimozione del proprio Contenuto dai siti web, è possibile contattare Tripadvisor tramite il [**Centro Assistenza**](https://www.tripadvisorsupport.com/hc/it-it) per porre le proprie obiezioni. Utilizzando qualsiasi Area interattiva, l'utente accetta esplicitamente di inviare Contenuti esclusivamente conformi ai regolamenti per la pubblicazione di Tripadvisor, in vigore al momento della trasmissione e resi disponibili da Tripadvisor. L'utente accetta esplicitamente di non pubblicare, caricare, trasmettere, distribuire, archiviare, creare o altrimenti pubblicare tramite i Servizi:

1. Contenuti falsi, illegali, fuorvianti, diffamatori, calunniosi, osceni, pornografici, indecenti, scurrili, allusivi, minacciosi (o esortanti alla minaccia di altre persone), intimidatori, lesivi della privacy o di diritti pubblicitari, abusivi, provocatori, fraudolenti o altrimenti discutibili.
2. Contenuti evidentemente offensivi della community online, ad esempio contenuti che incitano al razzismo, all'estremismo, all'odio o a danni fisici di qualsiasi tipo contro soggetti singoli o gruppi.
3. Contenuti che potrebbero costituire, incoraggiare, promuovere o incitare a condotta illegale, reati, dare luogo a responsabilità civile, violare i diritti di qualsiasi parte in qualsiasi Paese del mondo o che potrebbero altrimenti dare luogo a responsabilità o violare leggi locali, statali, nazionali, internazionali, tra cui, in via esemplificativa, le normative del SEC (Securities and Exchange Commission degli Stati Uniti) o di altre leggi che regolano lo scambio di titoli in borsa, incluso, in via esemplificativa, il NYSE (borsa di New York), il NASDAQ o la borsa di Londra.
4. Contenuti che forniscono informazioni che incitino ad attività illecite, ad esempio la creazione o l'acquisto di armi illegali, la violazione della privacy di terzi o la distribuzione o creazione di virus informatici.
5. Contenuti che potrebbero infrangere brevetti, marchi, segreti commerciali, diritto d'autore o altro diritto intellettuale o proprietario di qualsiasi parte. In particolare, contenuti che promuovono la copia illecita o non autorizzata di materiale soggetto a diritto d'autore, ad esempio programmi informatici contraffatti o link a essi, informazioni atte ad aggirare dispositivi protetti da copia installati dal produttore, distribuzioni di pirateria musicale o link a file musicali contraffatti.
6. Contenuti che costituiscono invii di massa o "spam", "posta indesiderata", "catene" o "schemi piramidali".
7. Contenuti che fingono di impersonare individui o entità o che lascino presupporre in modo mendace la propria affiliazione con persone o entità, tra cui le Società del gruppo Tripadvisor.
8. Informazioni private di terze parti, tra cui, in via esemplificativa, indirizzi, numeri di telefono, indirizzi email, codici fiscali, numeri di carte di credito. Nota: il cognome di una persona potrebbe essere pubblicato sui siti web, ma solo se l'individuo identificato ha fornito il proprio consenso esplicito prima della pubblicazione.
9. Contenuti che contengono pagine con accesso limitato o protetto da password, pagine o immagini nascoste (non collegate a o da altre pagine accessibili).
10. Contenuti che contengono o intendono agevolare la trasmissione di virus, dati danneggiati o altri file dannosi, che provocano interruzioni dei sistemi o distruttivi.
11. Contenuti non correlati all'argomento delle Aree interattive in cui tali contenuti sono pubblicati.
12. Contenuti che a discrezione esclusiva di Tripadvisor (a) violino le disposizioni qui contenute; (b) violino i regolamenti correlati di Tripadvisor, resi disponibili all'utente dalla Società; (c) siano considerati discutibili; (d) limitino o inibiscano l'uso o la fruizione delle Aree interattive o altri aspetti dei Servizi; (e) possano esporre le Società del gruppo Tripadvisor o i loro utenti a danni o responsabilità di qualsiasi tipo.

Le Società del gruppo Tripadvisor declinano ogni responsabilità e non forniscono alcuna garanzia rispetto ai Contenuti pubblicati, archiviati o caricati dall'utente nei Servizi (ovvero Contenuti dell'utente) o da terze parti (ovvero tutti i Contenuti in generale) nell'eventualità di perdite o danni. Le Società del gruppo Tripadvisor declinano inoltre ogni responsabilità in caso di errori, diffamazioni, ingiurie, calunnie, omissioni, false dichiarazioni, linguaggio osceno, pornografico o profano. In qualità di fornitore di servizi interattivi, Tripadvisor declina ogni responsabilità in caso di dichiarazioni, rappresentazioni o altri Contenuti forniti dagli utenti (incluso l'utente rispetto al proprio Contenuto) nei siti web o in altri forum. Sebbene Tripadvisor non sia soggetta ad alcun obbligo di analizzare, modificare o monitorare i contenuti pubblicati su o distribuiti attraverso le Aree interattive, Tripadvisor si riserva il diritto, a sua esclusiva discrezione, di rimuovere, analizzare, tradurre o modificare senza preavviso qualsiasi contenuto pubblicato o archiviato sui Servizi in qualsiasi momento o per qualsiasi motivo, o di consentire tali operazioni a terze parti per proprio conto. L'utente resta il solo responsabile della creazione di copie di backup e della sostituzione dei Contenuti pubblicati o altrimenti inviati alla Società o archiviati nei Servizi, assumendosene tutti gli oneri e le spese.

Qualsiasi utilizzo delle Aree interattive o di altri aspetti dei Servizi in violazione delle presenti disposizioni costituisce violazione del presente Accordo e potrebbe comportare, tra le altre conseguenze, la terminazione o l'interruzione dei diritti dell'utente all'utilizzo delle Aree interattive e/o dei Servizi, più in generale.

**Limitazione dei diritti di licenza di Tripadvisor****.** L'utente ha facoltà di scegliere su base continuativa di limitare l'uso del proprio Contenuto da parte delle Società del gruppo Tripadvisor in virtù del presente Accordo (come descritto sopra) decidendo di concedere alle Società del gruppo Tripadvisor una licenza che preveda alcune limitazioni, come descritto più avanti ("Licenza limitata"). È possibile prendere tale decisione selezionando la concessione di una Licenza limitata [**qui**](https://www.tripadvisor.it/Settings-cs) (si noti che per procedere occorre aver effettuato l'accesso al proprio account). In tal caso, i diritti concessi alle Società del gruppo Tripadvisor relativamente al proprio Contenuto, in conformità ai termini della licenza sopra indicati ("Licenza standard"), verranno limitati negli aspetti importanti descritti dal paragrafo 1 al paragrafo 6 di seguito, in modo che le Società del gruppo Tripadvisor non ricevano una Licenza standard per il proprio Contenuto, ad eccezione dei testi e dei punteggi delle recensioni pubblicati dall'utente (rispetto ai quali le Società del gruppo Tripadvisor continueranno a esercitare la Licenza standard), ma verrà loro concessa una "Licenza limitata" rispetto al rimanente Contenuto, così come stabilito di seguito:

1. Quando si pubblicano Contenuti nei Servizi, la licenza che si concede alle Società del gruppo Tripadvisor rispetto al proprio Contenuto sarà limitata a una licenza internazionale, non esclusiva, gratuita, trasferibile e cedibile di ospitare, utilizzare, distribuire, modificare, eseguire, riprodurre, pubblicare o rappresentare, tradurre e creare opere derivate del proprio Contenuto per scopi di pubblicazione, ad esempio nei Servizi, nonché di utilizzare il nome e/o marchio dell'utente in connessione a tale Contenuto. In conformità a Paragrafo 6 che segue, la Licenza limitata si applica a qualsiasi Contenuto (ad eccezione dei testi e dei punteggi delle recensioni) reso disponibile dall'utente o per conto dell'utente (ad esempio, da una terza parte che contribuisce o altrimenti gestisce l'account dell'utente) su o in connessione ai Servizi.  
     
2. Per quanto riguarda singoli elementi del Contenuto dell'utente, soggetto a Licenza limitata, è possibile revocare i diritti di licenza concessi alle Società del gruppo Tripadvisor rispetto a ciascun elemento eliminando il relativo post dai Servizi. Analogamente, è possibile revocare i diritti di licenza concessi alle Società del gruppo Tripadvisor per tutti i Contenuti soggetti alla Licenza limitata disattivando il proprio account (le istruzioni in tal senso sono disponibili [**qui**](https://www.tripadvisorsupport.com/hc/it-it/articles/200615117-How-do-I-close-my-member-account-)). Fatte salve eventuali clausole contrarie, il Contenuto dell'utente (a) rimarrà disponibile nei Servizi nella misura in cui sia stato condiviso dall'utente con terzi e questi lo abbiano copiato o archiviato prima dell'eliminazione o della disattivazione dell'account; (b) potrebbe continuare a essere mostrato nei Servizi per un periodo ragionevole dopo l'eliminazione o la disattivazione dell'account, a discrezione della Società; (c) potrebbe essere conservato (ma non mostrato pubblicamente) per ragioni tecniche, normative, legali o antifrode in copie di backup per un determinato periodo di tempo.  
     
3. Le Società del gruppo Tripadvisor si impegnano a non utilizzare il Contenuto dell'utente in pubblicità di prodotti e servizi di terze parti rivolte ad altri utenti senza consenso esplicito dell'utente (incluso il Contenuto sponsorizzato). Ciononostante, l'utente accetta e comprende che le Società del gruppo Tripadvisor si riservano di pubblicare pubblicità e promozioni sui Servizi accanto, vicino a o altrimenti in prossimità del Contenuto dell'utente (tra cui, in caso di video o altro contenuto dinamico, prima, durante o dopo la presentazione), nonché di Contenuti di altri utenti. In tutti i casi in cui il Contenuto dell'utente viene mostrato nei Servizi, la Società ne riconoscerà la paternità utilizzando il nome e/o marchio inviato insieme al Contenuto.  
     
4. Le Società del gruppo Tripadvisor non concederanno a terze parti il diritto di pubblicare il Contenuto dell'utente al di fuori dei Servizi. Tuttavia, la condivisione di Contenuti nei Servizi (fatta salva la funzionalità "Viaggi", che può essere impostata come privata) implica che tali Contenuti vengano resi "_pubblici_" ed esposti alla possibilità che altri utenti li condividano, per mezzo di una funzionalità (l'integrazione del post pubblico o altra modalità) a essi disponibile (ad eccezione, come indicato, dei Viaggi configurati come privati), su servizi di terze parti; inoltre tali Contenuti pubblici degli utenti potranno essere ricercabili e indicizzati nei motori di ricerca.  
     
5. Ad eccezione delle modifiche introdotte con i paragrafi da 1 a 6 della presente sezione di questo Accordo, i diritti e gli obblighi della Società e dell'utente resteranno soggetti ai restanti termini del presente Accordo. La licenza concessa alle Società del gruppo Tripadvisor, incluse le modifiche introdotte con i paragrafi da 1 a 6, viene definita "Licenza limitata".  
     
6. Per motivi di chiarezza, il Contenuto che l'utente invia ai Servizi in connessione ad altri servizi o programmi delle Società del gruppo Tripadvisor non è soggetto alla Licenza limitata, ma sarà invece disciplinato dai termini e condizioni relativi al servizio o programma specifico di Tripadvisor.

**PRENOTAZIONE PRESSO FORNITORI DI TERZE PARTI ATTRAVERSO Tripadvisor**

**Uso dei Servizi di prenotazione di Tripadvisor.** Le Società del gruppo Tripadvisor offrono agli utenti la possibilità di cercare, selezionare e prenotare viaggi presso fornitori di terze parti senza abbandonare i Servizi. Effettuando prenotazioni di viaggio tramite i siti web, l'utente diventa Titolare di un account, ove non lo sia già.

Prenotando tramite i siti web, l'utente accetta le pressi descritte nella [Normativa sulla privacy](https://tripadvisor.mediaroom.com/IT-privacy-policy) e nel presente Accordo. Inoltre, l'utente garantisce, nella propria capacità o quale Rappresentante di una struttura, di avere almeno 18 anni e di possedere l'autorità legale per sottoscrivere il presente Accordo e utilizzare i Servizi (inclusi i servizi di agevolazione delle prenotazioni offerti dalle Società del gruppo Tripadvisor), in conformità al presente Accordo. Garantisce inoltre che tutte le informazioni fornite siano veritiere e accurate. L'utente accetta inoltre di utilizzare i servizi di agevolazione delle prenotazioni offerti dalle Società del gruppo Tripadvisor esclusivamente per effettuare legittime prenotazioni per sé o per terzi ove disponga dell'autorizzazione legale per agire per loro conto. Le prenotazioni fasulle o fraudolente sono proibite e gli utenti che tentano di effettuare tali prenotazioni sono soggetti alla chiusura dell'account.

QUALE UTENTE DEI SERVIZI, TRA CUI I SERVIZI DI AGEVOLAZIONE DELLE PRENOTAZIONI DELLE SOCIETÀ DEL GRUPPO Tripadvisor, L'UTENTE COMPRENDE E ACCETTA CHE (1) LE SOCIETÀ DEL GRUPPO Tripadvisor DECLINANO OGNI RESPONSABILITÀ RISPETTO ALL'UTENTE O A TERZI IN CASO DI TRANSAZIONI NON AUTORIZZATE EFFETTUATE CON L'USO DELLA PASSWORD O DELL'ACCOUNT DELL'UTENTE; (2) L'UTILIZZO NON AUTORIZZATO DELLA PASSWORD O DELL'ACCOUNT POTREBBE COMPORTARE RESPONSABILITÀ PER Tripadvisor, I PARTNER AZIENDALI E/O ALTRI UTENTI.

Quando si effettua una prenotazione agevolata dalle Società del gruppo Tripadvisor, le Società raccolgono i dati di pagamento dell'utente e li trasmettono al fornitore al fine di completare la transazione, come descritto nella [Normativa sulla privacy](https://tripadvisor.mediaroom.com/IT-privacy-policy). Il fornitore, non le Società del gruppo Tripadvisor, è responsabile di elaborare il pagamento e soddisfare la prenotazione.

Le Società del gruppo Tripadvisor non interferiscono con le prenotazioni in modo arbitrario, tuttavia si riservano il diritto di revocare i servizi di agevolazione delle prenotazioni qualora si verifichino determinate circostanze contingenti, ad esempio se il servizio oggetto della prenotazione non è più disponibile o se sussiste una motivazione ragionevole per sospettare che la richiesta di prenotazione sia fraudolenta. Le Società del gruppo Tripadvisor si riservano inoltre il diritto di adottare le misure necessarie per verificare l'identità dell'utente al fine di elaborare la richiesta di prenotazione.

Nell'eventualità in cui il servizio sia disponibile all'atto dell'ordine ma cessi di esserlo prima del check-in, l'unico rimedio concesso all'utente è quello di contattare il fornitore per prendere accordi alternativi o per cancellare la prenotazione.

**Fornitori di terze parti.** Le Società del gruppo Tripadvisor non sono agenzie di viaggio e non forniscono servizi propri di trasporto, alloggi, ristoranti, tour, attività o esperienze. Sebbene le Società del gruppo Tripadvisor pubblichino informazioni relative a strutture di proprietà di fornitori di terze parti e agevolino le prenotazioni presso determinati fornitori attraverso i propri siti, tali operazioni non implicano, né possono in alcun modo implicare, suggerire o costituire sponsorizzazione o approvazione da parte delle Società del gruppo Tripadvisor di tali fornitori di terze parti né affiliazione tra le Società del gruppo Tripadvisor e fornitori di terze parti. Nonostante i Titolari di account possano esprimere valutazioni e recensioni di determinati servizi di trasporto, alloggi, ristoranti, tour, attività o esperienze sulla base di esperienze personali, le Società del gruppo Tripadvisor non sponsorizzano né consigliano i prodotti o i servizi di alcun fornitore di terze parti. Tuttavia, Tripadvisor assegna a determinate strutture premi basati sulle recensioni pubblicate dai Titolari di account. Le Società del gruppo Tripadvisor non sponsorizzano alcun Contenuto pubblicato, inviato o altrimenti fornito da qualunque utente o struttura, né opinioni, raccomandazioni o consigli ivi espressi. Le Società del gruppo Tripadvisor declinano esplicitamente ogni responsabilità in relazione a tali Contenuti. L'utente accetta che le Società del gruppo Tripadvisor declinano ogni responsabilità circa l'accuratezza o la completezza delle informazioni ottenute dai fornitori di terze parti e mostrate sui Servizi.

Se si effettua una prenotazione presso un fornitore di terze parti, in aggiunta al presente Accordo, l'utente accetta di leggere ed essere vincolato dai termini e condizioni di acquisto e uso del sito web, dalla normativa sulla privacy del fornitore e qualsiasi altra regola o norma correlata al sito o alla struttura del fornitore. L'utente si assume totalmente il rischio e la responsabilità delle interazioni tra sé e i fornitori di terze parti. Le Società del gruppo Tripadvisor declinano ogni responsabilità in merito ad azioni, omissioni, errori, rappresentazioni, garanzie, violazioni o negligenza da parte di qualsiasi fornitore di terze parti e in merito a lesioni personali, decesso, danni di proprietà o altri danni o spese risultanti dalle interazioni dell'utente con i fornitori di terze parti.

I Servizi potrebbero includere link ai siti dei fornitori o ad altri siti web non controllati e non gestiti da Tripadvisor. Per ulteriori informazioni, consultare la sezione "Link a siti di terze parti", di seguito.

**Prenotazione di case vacanza, ristoranti ed esperienze presso fornitori di terze parti presenti sui siti partner aziendali.** Alcuni partner aziendali di Tripadvisor fungono da marketplace al fine di consentire ai viaggiatori di (1) sottoscrivere accordi di locazione di case vacanza con proprietari e gestori di strutture ("Case vacanza"); (2) prenotare ristoranti ("Ristoranti") e/o (3) prenotare tour, attività ed esperienze ("Esperienze") presso fornitori di terze parti (ciascun fornitore di casa vacanza e/o Esperienza è indicato come "Inserzionista"). Tali partner aziendali di Tripadvisor condividono i loro annunci con altre Società del gruppo Tripadvisor pertanto vengono mostrati anche sui siti web di tali Società. L'utente è responsabile del proprio uso dei Servizi (tra cui, in particolare, i siti web delle Società del gruppo Tripadvisor) e di qualsiasi transazione relativa a Case vacanza, Ristoranti o Esperienze agevolati dai partner aziendali di Tripadvisor. Tripadvisor non detiene, non gestisce e non è parte contraente di alcuna Casa vacanza, Ristorante o Esperienza pubblicizzati nei Servizi.

Poiché né Tripadvisor né i relativi partner aziendali prendono parte alle transazioni o prenotazioni relative a Case vacanza, Ristoranti o Esperienze tra viaggiatori e Inserzionisti, tutte le dispute o i conflitti inerenti a una transazione effettiva o potenziale tra utente e Inserzionista, tra cui qualità, condizioni, sicurezza o legalità di una Casa vacanza, Ristorante o Esperienza pubblicizzati, accuratezza dei contenuti dell'annuncio, capacità dell'Inserzionista di onorare una prenotazione, fornire un pasto o altro servizio presso un Ristorante o fornire un'Esperienza, nonché la capacità dell'utente di pagare il costo di una Casa vacanza, un pasto o servizio presso un Ristorante o un'Esperienza, sono di esclusiva responsabilità di ciascun utente.

Ogni partner aziendale di Tripadvisor ha facoltà di agire come agente dell'Inserzionista esclusivamente allo scopo di trasmettere il pagamento all'Inserzionista. L'utente accetta di pagare all'Inserzionista, o al partner aziendale di Tripadvisor che agisce come agente limitato di riscossione dei pagamenti per conto di un Inserzionista, eventuali tariffe specificate addebitate dall'Inserzionista per le prenotazioni di Case vacanza o Esperienze.

Per maggiori informazioni sulle tariffe relative alle Case vacanza, ai depositi cauzionali, alle tariffe di Esperienze, all'elaborazione dei pagamenti, ai rimborsi e simili, consultare i termini e condizioni dei partner (per le Esperienze visitare [**Viator**](https://it.viator.com/support/termsAndConditions), per i Ristoranti visitare [**The Fork**](https://www.thefork.it/), per le Case vacanza, visitare le [**Società del gruppo Tripadvisor Rentals****.**](https://rentals.tripadvisor.com/it_IT/termsandconditions/traveler) Prenotando una Casa vacanza, un Ristorante o un'Esperienza per mezzo di uno dei partner aziendali, l'utente conferma e accetta i relativi termini e condizioni, nonché la relativa normativa sulla privacy.

In caso di controversia con un Inserzionista nell'Unione Europea, sono disponibili metodi di risoluzione alternativi online qui: [http://ec.europa.eu/consumers/odr/](http://ec.europa.eu/consumers/odr/).

**DESTINAZIONI DI VIAGGIO**

**Viaggi internazionali.** In caso di prenotazione di viaggi internazionali presso fornitori di terze parti o di pianificazione di viaggi internazionali utilizzando i Servizi, l'utente è responsabile di verificare la propria posizione rispetto ai requisiti per l'espatrio e la validità dei documenti di viaggio, tra cui visti e passaporti.

Per quanto attiene ai requisiti di passaporti e visti, rivolgersi all'ambasciata o al consolato competente per richiedere informazioni. Poiché i requisiti possono variare in qualsiasi momento, assicurarsi di verificare le informazioni più aggiornate prima di prenotare e prima della partenza. Le Società del gruppo Tripadvisor declinano ogni responsabilità rispetto a viaggiatori che non vengono ammessi su un volo o in un Paese per inadempienza del viaggiatore, ad esempio in caso di mancata esibizione dei documenti di viaggio richiesti da compagnie aeree, autorità o Paesi, inclusi i Paesi di scalo.

È altresì responsabilità dell'utente consultare il proprio medico curante al fine di ricevere consigli aggiornati o vaccinazioni prima di effettuare viaggi internazionali, per verificare di soddisfare tutti i requisiti sanitari e per ottenere informazioni e consigli medici relativi al viaggio.

Sebbene la maggior parte dei viaggi, inclusi i viaggi in destinazioni internazionali, venga portata a termine senza incidenti, i viaggi in alcune destinazioni potrebbero comportare rischi maggiori rispetto ad altri. Tripadvisor incoraggia i viaggiatori a verificare le destinazioni proibite, gli avvisi, gli annunci e i comunicati emessi dal proprio governo e dai governi dei paesi di destinazione prima di prenotare un viaggio in una destinazione internazionale. Ad esempio, le informazioni sulle condizioni nei vari paesi e il livello di rischio associato ai viaggi in determinate destinazioni internazionali sono resi disponibili dal Governo degli Stati Uniti su [www.state.gov](http://www.state.gov/), [www.tsa.gov](http://www.tsa.gov/),[www.dot.gov](http://www.dot.gov/), [www.faa.gov](http://www.faa.gov/), [www.cdc.gov](http://www.cdc.gov/), [www.treas.gov/ofac](http://www.treas.gov/ofac) e [www.customs.gov](http://www.customs.gov/).

NONOSTANTE LA PUBBLICAZIONE DI INFORMAZIONI DI VIAGGIO RELATIVE A DETERMINATE DESTINAZIONI INTERNAZIONALI, LE SOCIETÀ DEL GRUPPO Tripadvisor NON DICHIARANO NÉ GARANTISCONO CHE VIAGGIARE IN TALI DESTINAZIONI SIA CONSIGLIABILE O SENZA RISCHI E DECLINANO OGNI RESPONSABILITÀ IN CASO DI DANNI O PERDITE RISULTANTI DAI VIAGGI IN TALI DESTINAZIONI.

**DECLINAZIONE DI RESPONSABILITÀ**

LEGGERE ATTENTAMENTE QUESTA SEZIONE. LA PRESENTE SEZIONE INCLUDE LA LIMITAZIONE DI RESPONSABILITÀ DELLE SOCIETÀ DEL GRUPPO Tripadvisor RISPETTO ALL'UTILIZZO DEL SITO WEB DA PARTE DELL'UTENTE. SE L'UTENTE NON COMPRENDE I TERMINI CONTENUTI NELLA PRESENTE SEZIONE O IN ALTRE SEZIONI DELL'ACCORDO, SI CONSIGLIA DI CONSULTARE UN LEGALE AL FINE DI OTTENERE CHIARIMENTI PRIMA DI ACCEDERE A O DI UTILIZZARE I SERVIZI.

LE INFORMAZIONI, IL SOFTWARE, I PRODOTTI E I SERVIZI PUBBLICATI SU O ALTRIMENTI FORNITI TRAMITE I SERVIZI POSSONO INCLUDERE IMPRECISIONI O ERRORI, TRA CUI ERRORI RELATIVI ALLA DISPONIBILITÀ PER LE PRENOTAZIONI ED ERRORI RELATIVI AI PREZZI. LE SOCIETÀ DEL GRUPPO Tripadvisor NON GARANTISCONO IN ALCUN MODO LA PRECISIONE DI SUDDETTE INFORMAZIONI E DECLINANO OGNI RESPONSABILITÀ RISPETTO A ERRORI O ALTRE IMPRECISIONI NELLE INFORMAZIONI E NELLE DESCRIZIONI DI ALLOGGI, ESPERIENZE, COMPAGNIE AEREE, CROCIERE, RISTORANTI O ALTRI PRODOTTI DI VIAGGIO MOSTRATI NEI SERVIZI (TRA CUI, IN VIA ESEMPLIFICATIVA, I PREZZI, LA DISPONIBILITÀ, LE FOTOGRAFIE, L'ELENCO DI SERVIZI DI ALLOGGI, ESPERIENZE, COMPAGNIE AEREE, CROCIERE, RISTORANTI O ALTRI PRODOTTI DI VIAGGIO, LE DESCRIZIONI GENERALI DEI PRODOTTI, LE RECENSIONI, LE VALUTAZIONI ECC.). INOLTRE, LE SOCIETÀ DEL GRUPPO Tripadvisor SI RISERVANO ESPLICITAMENTE IL DIRITTO DI CORREGGERE EVENTUALI ERRORI RISPETTO ALLA DISPONIBILITÀ E AI PREZZI PRESENTI NEI SERVIZI E/O RISPETTO A PRENOTAZIONI IN SOSPESO EFFETTUATE IN BASE A PREZZI NON CORRETTI.

Tripadvisor NON FORNISCE ALCUNA DICHIARAZIONE RISPETTO ALL'IDONEITÀ DEI SERVIZI, TRA CUI LE INFORMAZIONI CONTENUTE NEI SITI WEB O PARTI DI ESSI, PER ALCUNO SCOPO. L'INCLUSIONE O L'OFFERTA DI PRODOTTI O SERVIZI SUI RELATIVI SITI O ALTRIMENTI TRAMITE I SERVIZI NON COSTITUISCE ALCUNA SPONSORIZZAZIONE O RACCOMANDAZIONE DI TALI PRODOTTI O SERVIZI DA PARTE DI Tripadvisor, A PRESCINDERE DAI PREMI DISTRIBUITI IN BASE ALLE RECENSIONI DEGLI UTENTI. TUTTE LE INFORMAZIONI, IL SOFTWARE, I PRODOTTI E I SERVIZI RESI DISPONIBILI NEI O TRAMITE I SERVIZI VENGONO FORNITI "COSÌ COME SONO" SENZA GARANZIA DI ALCUN TIPO. Tripadvisor DECLINA OGNI GARANZIA, CONDIZIONE O ALTRI TERMINI DI QUALSIVOGLIA NATURA DELL'ASSENZA TOTALE DI VIRUS O ALTRI COMPONENTI DANNOSI DAI SERVIZI, DAI SERVER O DA ALTRI DATI (INCLUSE LE EMAIL) INVIATI DA Tripadvisor. FINO AI TERMINI MASSIMI CONSENTITI DALLA LEGGE, Tripadvisor DECLINA CON LA PRESENTE QUALSIASI GARANZIA E CONDIZIONE RISPETTO A TALI INFORMAZIONI, SOFTWARE, PRODOTTI E SERVIZI, INCLUSE GARANZIE E CONDIZIONI O TERMINI IMPLICITI DI QUALSIVOGLIA NATURA RISPETTO A COMMERCIABILITÀ, IDONEITÀ PER UNO SCOPO SPECIFICO, TITOLARITÀ, PIENO POSSESSO E NON VIOLAZIONE.

LE SOCIETÀ DEL GRUPPO Tripadvisor DECLINANO INOLTRE ESPLICITAMENTE OGNI GARANZIA, RAPPRESENTAZIONE O ALTRO TERMINE DI QUALSIVOGLIA NATURA RISPETTO ALLA PRECISIONE O AL CARATTERE PROPRIETARIO DEI CONTENUTI DISPONIBILI ATTRAVERSO I SERVIZI.

I FORNITORI DI TERZE PARTI CHE FORNISCONO INFORMAZIONI RELATIVE AD ALLOGGI, VOLI, CASE VACANZA, ESPERIENZE, RISTORANTI O CROCIERE, VIAGGI O ALTRI SERVIZI SU O TRAMITE I SERVIZI SONO CONTRAENTI INDIPENDENTI E NON AGENTI O DIPENDENTI DELLE SOCIETÀ DEL GRUPPO Tripadvisor. LE SOCIETÀ DEL GRUPPO Tripadvisor DECLINANO OGNI RESPONSABILITÀ RISPETTO AD AZIONI, ERRORI, OMISSIONI, RAPPRESENTAZIONI, GARANZIE, VIOLAZIONI O NEGLIGENZA DA PARTE DI TALI FORNITORI E RISPETTO A LESIONI FISICHE, DECESSO, DANNI A STRUTTURE O ALTRI DANNI O SPESE RISULTANTI. Tripadvisor DECLINA OGNI RESPONSABILITÀ E NON GARANTISCE ALCUN RIMBORSO IN CASO DI RITARDI, CANCELLAZIONI, OVERBOOKING, SCIOPERI, EVENTI DI FORZA MAGGIORE O ALTRE CAUSE CHE ESULANO DAL PROPRIO CONTROLLO DIRETTO E RISPETTO A SPESE AGGIUNTIVE, OMISSIONI, RITARDI, VARIAZIONI DI ROTTA O AZIONI INTRAPRESE DA ENTI ISTITUZIONALI O AUTORITÀ.

IN CONFORMITÀ A QUANTO SOPRA, L'UTILIZZO DEI SERVIZI DA PARTE DELL'UTENTE AVVIENE A SUO RISCHIO E LE SOCIETÀ DEL GRUPPO Tripadvisor (I RISPETTIVI DIRIGENTI, DIRETTORI E/O DIPENDENTI) DECLINANO OGNI RESPONSABILITÀ RISPETTO A PERDITE O DANNI DIRETTI, INDIRETTI, MORALI, INCIDENTALI, SPECIALI O CONSEQUENZIALI O PERDITE DI PROFITTI, DANNI ALLA REPUTAZIONE, AI DATI, PERDITE CONTRATTUALI, USO DI DENARO O PERDITE O DANNI RISULTANTI DA O ALTRIMENTI CONNESSI A INTERRUZIONE DI ATTIVITÀ COMMERCIALE DI QUALSIVOGLIA NATURA DERIVANTI DA O ALTRIMENTI CONNESSI ALL'ACCESSO A, ALLA VISUALIZZAZIONE DI O ALL'UTILIZZO DEI SERVIZI OPPURE AL RITARDO O IMPOSSIBILITÀ DI ACCEDERE, VISUALIZZARE O UTILIZZARE I SERVIZI (TRA CUI, IN VIA ESEMPLIFICATIVA, IL LIVELLO DI AFFIDABILITÀ CHE L'UTENTE ATTRIBUISCE A RECENSIONI E OPINIONI MOSTRATE SU O TRAMITE I SERVIZI; VIRUS, BUG, CAVALLI DI TROIA, INFORMAZIONI, SOFTWARE, SITI COLLEGATI, PRODOTTI E SERVIZI OTTENUTI TRAMITE I SERVIZI, INCLUSI, MA NON IN MANIERA ESAUSTIVA, EVENTUALI PRODOTTI DI SINCRONIZZAZIONE DELLE SOCIETÀ DEL GRUPPO Tripadvisor); LESIONI PERSONALI O DANNI ALLA PROPRIETÀ DI QUALSIVOGLIA NATURA, RISULTANTI DALL'UTILIZZO DA PARTE DELL'UTENTE DEI SERVER DEI SERVIZI E/O QUALSIASI DATO PERSONALE E/O INFORMAZIONE FINANZIARIA IVI ARCHIVIATI; EVENTUALI ERRORI O OMISSIONI IN QUALSIASI CONTENUTO O PERDITE O DANNI DI QUALSIASI TIPO INTERCORSI A SEGUITO DELL'USO DI QUALSIASI CONTENUTO O ALTRIMENTI RISULTANTI DALL'ACCESSO A, DALLA VISUALIZZAZIONE DI O DALL'USO DEI SERVIZI, SIANO ESSI BASATI SU PRESUPPOSTO DI NEGLIGENZA, DISPOSIZIONI CONTRATTUALI, ILLECITO, RESPONSABILITÀ OGGETTIVA O ALTRA CAUSA ANCHE QUALORA Tripadvisor O I SUOI PARTNER AZIENDALI FOSSERO STATI MESSI AL CORRENTE DELLA POSSIBILITÀ DEL VERIFICARSI DI TALI DANNI.

Qualora le Società del gruppo Tripadvisor venissero ritenute responsabile di eventuali perdite o danni risultanti da o altrimenti connesse all'uso dei Servizi da parte dell'utente, in nessun caso gli oneri di tali responsabilità potranno superare, in forma aggregata, l'importo maggiore tra (a) i costi della transazione pagati alle Società del gruppo Tripadvisor per le transazioni effettuate su o tramite i Servizi che hanno dato origine al reclamo; (b) l'importo di cento dollari statunitensi (USD 100,00).

La limitazione di responsabilità riflette l'allocazione di rischio tra le parti. Le limitazioni specificate nella presente sezione rimarranno in vigore e resteranno vincolanti anche qualora venisse rilevata l'inefficacia dello scopo essenziale di eventuali rimedi limitati specificati nei presenti termini. Le limitazioni di responsabilità definite nei presenti termini sussistono a beneficio delle Società del gruppo Tripadvisor.

I PRESENTI TERMINI E CONDIZIONI E L'ESCLUSIONE DI RESPONSABILITÀ DI CUI SOPRA NON INTERFERISCONO CON I DIRITTI LEGALI OBBLIGATORI NON ESCLUDIBILI IN VIRTÙ DELLE LEGGI VIGENTI, AD ESEMPIO LE LEGGI A TUTELA DEI CONSUMATORI IN VIGORE IN DETERMINATI PAESI.

OVE LA LEGGE DEL PAESE DI RESIDENZA DELL'UTENTE NON CONSENTA PARTICOLARI LIMITAZIONI O ESCLUSIONI DI RESPONSABILITÀ DEFINITE NELLA PRESENTE CLAUSOLA, TALI LIMITAZIONI SARANNO NULLE. LA DECLINAZIONE DI RESPONSABILITÀ VERRÀ DUNQUE APPLICATA FINO AL MASSIMO GRADO CONSENTITO DALLE LEGGI LOCALI DELL'UTENTE.

**INDENNIZZO**

L'utente accetta di indennizzare e manlevare le Società del gruppo Tripadvisor e i rispettivi dirigenti, direttori, dipendenti e agenti da eventuali reclami, azioni, richieste, ripristini, perdite, danni, ammende, penali o altri costi e spese di qualsivoglia natura, incluse, in via esemplificativa, eventuali spese legali e di contabilità, avanzati da terze parti e risultanti da:

* (i) violazione del presente Accordo o dei documenti ivi referenziati da parte dell'utente;
* (ii) violazione di leggi o di diritti di terze parti da parte dell'utente;
* (iii) uso dei Servizi da parte dell'utente, tra cui i siti web delle Società del gruppo Tripadvisor.

**LINK A SITI DI TERZE PARTI**

I Servizi potrebbero contenere collegamenti ipertestuali a siti web operati da parti diverse dalle Società del gruppo Tripadvisor. Tali collegamenti ipertestuali vengono forniti esclusivamente a scopo di riferimento. Le Società del gruppo Tripadvisor non esercitano alcun controllo su tali siti e non sono responsabili dei contenuti o della tutela della privacy o altre prassi di tali siti web. Inoltre, è responsabilità dell'utente assumere precauzioni per garantire che i link selezionati o i software scaricati (da questo o altri siti web) siano privi di elementi quali virus, cavalli di Troia, difetti e altri elementi di natura dannosa. L'inclusione dei collegamenti ipertestuali a tali siti web non implica in alcun modo la sponsorizzazione da parte delle Società del gruppo Tripadvisor del materiale presente su tali siti web o associazioni con i rispettivi operatori.

In alcuni casi potrebbe essere richiesto da siti o app di terze parti di collegare il profilo dell'account Tripadvisor al profilo presente su un sito di terze parti. La scelta di consentire tale operazione è una responsabilità che ricade unicamente sull'utente nonché puramente facoltativa; il consenso al collegamento di tali informazioni (con il sito di terze parti) può essere revocato in qualsiasi momento. Se si sceglie di collegare il proprio account Tripadvisor a un sito o app di terze parti, tale sito o app di terze parti sarà in grado di accedere alle informazioni archiviate nell'account Tripadvisor, incluse informazioni relative ad altri utenti con cui si condividono contenuti. Si consiglia di leggere i termini e condizioni e la normativa sulla privacy di siti e app di terze parti visitati, poiché essi applicano regole e autorizzazioni sul trattamento dei dati che potrebbero differire da quelli applicati nei Servizi, inclusi i siti web della Società. Si raccomanda inoltre di rivedere tali siti e app di terze parti e di utilizzarli a proprio rischio.

**SOFTWARE INCLUSO NEI SERVIZI; LICENZE AGGIUNTIVE PER DISPOSITIVI MOBILI**

Il software disponibile attraverso i Servizi è inoltre soggetto ai controlli sull'esportazione degli Stati Uniti. Nessun software reso disponibile attraverso i Servizi può essere scaricato o altrimenti esportato o riesportato (a) in (o presso soggetti di nazionalità o residenti in) Cuba, Iraq, Sudan, Corea del Nord, Iran, Siria o altri Paesi soggetti a embargo da parte degli Stati Uniti; (b) presso soggetti presenti nell'elenco Specially Designated Nationals dell'U.S. Treasury Department o nella Table of Deny Orders dell'U.S. Commerce Department. Attraverso l'uso dei Servizi, l'utente dichiara e garantisce di non essere domiciliato in, di non essere soggetto al controllo di, di non essere di nazionalità o residente in tali Paesi e di non essere incluso in tali elenchi.

Come sopra indicato, i Servizi includono il software, che potrebbe talvolta essere indicato con il termine "app". Qualsiasi software reso disponibile per il download tramite i Servizi ("Software") è un'opera protetta dal diritto d'autore di Tripadvisor o di altro soggetto così come indicato. L'uso di tale software da parte dell'utente è regolato dai termini del contratto di licenza con l'utente finale, ove disponibile, che accompagna o che è incluso con il Software. È vietata l'installazione o l'utilizzo di software accompagnato da o che include un contratto di licenza in assenza di accettazione dei termini del contratto di licenza stesso. Per tutto il Software reso disponibile per il download attraverso i Servizi, non accompagnato da un contratto di licenza, la Società garantisce con il presente una licenza limitata, personale e non trasferibile all'uso del Software a scopo di visualizzazione o altro utilizzo dei Servizi, in conformità ai termini e condizioni del presente Accordo (incluse le normative ivi referenziate) e per nessun altro scopo.

Il Software, incluso, in via esemplificativa, tutto il codice HTML, XML, Java e i controlli Active X contenuti nei Servizi, è di proprietà di o concesso in licenza da Tripadvisor e tutelato dalle leggi sul diritto d'autore e dalle disposizioni dei trattati internazionali. È esplicitamente vietata qualsiasi riproduzione o ridistribuzione del Software; tale azione potrebbe comportare gravi conseguenze civili e penali. I protagonisti di violazioni saranno perseguiti fino al massimo consentito dalla legge.

Determinate parti del Software di Tripadvisor per dispositivi mobili possono contenere materiale protetto da diritto d'autore, del cui uso Tripadvisor prende atto. Inoltre, l'uso di determinate applicazioni mobili di Tripadvisor è disciplinato da condizioni specifiche. Visitare la pagina [Licenze per dispositivi mobili](https://tripadvisor.mediaroom.com/IT-mobile-licenses) per le normative specifiche relative alle applicazioni mobili di Tripadvisor.

SENZA ALCUNA LIMITAZIONE A QUANTO SOPRA INDICATO, LA COPIA O LA RIPRODUZIONE DEL SOFTWARE SU ALTRO SERVER O IL POSIZIONAMENTO PER ULTERIORE RIPRODUZIONE O RIDISTRIBUZIONE SONO ESPLICITAMENTE VIETATI. OVE PRESENTE UNA GARANZIA PER IL SOFTWARE, TALE GARANZIA VIENE CONCESSA ESCLUSIVAMENTE IN CONFORMITÀ AI TERMINI DEL CONTRATTO DI LICENZA O DEL PRESENTE CONTRATTO (A SECONDA DELL'APPLICABILITÀ).

**INFORMATIVE SUI MARCHI E SUL DIRITTO D'AUTORE**

Tripadvisor, il logo del gufo, i cerchi dei punteggi e tutti gli altri nomi o slogan di prodotti o servizi mostrati nei Servizi sono marchi registrati e/o marchi legalmente riconosciuti di Tripadvisor LLC e/o dei suoi fornitori o licenziatari, ne è pertanto vietata la copia, l'imitazione e l'utilizzo, in toto o in parte, senza previo consenso scritto di Tripadvisor o del proprietario del marchio. Inoltre, l'aspetto dei Servizi, inclusi i siti web, nonché le intestazioni di tutte le pagine, la grafica personalizzata, le icone e gli script dei pulsanti correlati sono marchi di servizio, marchi o veste grafica di Tripadvisor, ne è pertanto vietata la copia, l'imitazione e l'utilizzo, in toto o in parte, senza previo consenso scritto di Tripadvisor. Tutti gli altri marchi, i marchi registrati, i nomi di prodotto e i nomi o i loghi di aziende menzionati nei Servizi sono di proprietà dei rispettivi titolari. Ad eccezione di quanto indicato altrove nel presente Accordo, tutti i riferimenti a prodotti, servizi, processi o altre informazioni, per mezzo del nome commerciale, del marchio, del produttore, del fornitore o altra denominazione non costituiscono né implicano alcun avallo, sponsorizzazione o raccomandazione da parte di Tripadvisor.

Tutti i diritti riservati. Tripadvisor non è responsabile dei contenuti presenti su siti web gestiti da entità diverse da Tripadvisor.

**Procedura di segnalazione e rimozione di contenuti illeciti**

Tripadvisor opera adottando la procedura di segnalazione e rimozione. In caso di obiezioni o reclami da parte dell'utente, relativi, tra gli altri, a messaggi di utenti pubblicati nei Servizi o in caso di Contenuti pubblicati nei Servizi ritenuti potenzialmente lesivi dei diritti d'autore dell'utente, l'utente ha la facoltà di contattare immediatamente Tripadvisor attraverso la procedura di segnalazione e rimozione. [**Per visualizzare la procedura fare clic qui**](https://www.tripadvisor.it/pages/noticetakedown.html). Espletata la procedura, Tripadvisor risponderà ai reclami validi e debitamente sostanziati adottando tutte le misure ragionevoli per rimuovere i contenuti manifestatamente illeciti entro tempi ragionevoli.

**MODIFICHE AI SERVIZI; RISOLUZIONE**

Tripadvisor si riserva di modificare, integrare o eliminare i termini e condizioni del presente Accordo o parte di essi periodicamente e a propria discrezione, ove lo ritenesse necessario per scopi legali, normativi e tecnici o a causa di variazione dei Servizi forniti, della loro natura o layout. Pertanto, l'utente accetta espressamente di essere vincolato dai termini e condizioni del presente Accordo e successive modifiche.

Le Società del gruppo Tripadvisor si riservano di modificare, sospendere o terminare qualsiasi aspetto dei Servizi in qualsiasi momento, inclusa la disponibilità di qualsiasi funzionalità, database o Contenuto dei Servizi. Le Società del gruppo Tripadvisor si riservano inoltre di imporre restrizioni o altrimenti limitare l'accesso dell'utente a tutti i parte dei Servizi senza preavviso e senza incorrere in responsabilità per motivi tecnici o di sicurezza, per impedire accessi non autorizzati, perdita o distruzione dei dati o se, Tripadvisor e/o i relativi partner commerciali, a propria discrezione, presupponessero una violazione da parte dell'utente di qualsiasi clausola del presente Accordo o delle leggi o normative vigenti, nonché in caso di decisione di interrompere la fornitura di qualsiasi aspetto dei Servizi.

CONTINUANDO A UTILIZZARE I SERVIZI A PARTIRE DA ORA, O A SEGUITO DELLA PUBBLICAZIONE DI AVVISI DI MODIFICHE, L'UTENTE CONFERMA L'ACCETTAZIONE DI TALI MODIFICHE.

Tripadvisor si riserva di rescindere il presente Accordo con l'utente in qualsiasi momento, senza preavviso, ove ritenga, in buona fede, che l'utente abbia violato l'Accordo o determini altrimenti che il recesso sia ragionevolmente necessario per tutelare i diritti delle Società del gruppo Tripadvisor e/o di altri utenti dei Servizi. Ciò implica che Tripadvisor possa interrompere la fornitura dei Servizi all'utente.

**GIURISDIZIONE E LEGGE APPLICABILE**

Il presente sito web è di proprietà di e controllato da Tripadvisor LLC, una società a responsabilità limitata degli Stati Uniti. Il presente Accordo ed eventuali controversie o reclami (tra cui controversie o reclami non contrattuali) risultanti da o in connessione allo stesso, alla materia di cui tratta o alla sua redazione, saranno disciplinati e interpretati in conformità alla legge del Commonwealth of Massachusetts, USA. L'utente accetta pertanto di affidare la giurisdizione esclusiva e la sede processuale ai tribunali del Massachusetts (Stati Uniti) accettando l'imparzialità e la conformità dei procedimenti presieduti da tali tribunali per tutte le dispute, contrattuali e non contrattuali, risultanti da o correlate all'utilizzo dei Servizi. Per tutti i reclami avanzati nei confronti di Tripadvisor LLC da parte dell'utente e risultanti da o correlati ai Servizi, l'utente accetta di costituirsi in udienza e di procedere alla risoluzione presso un tribunale di materia competente ubicato nel Commonwealth del Massachusetts. L'uso dei Servizi non è autorizzato nelle giurisdizioni che non riconoscono l'attuabilità delle disposizioni sancite nei presenti termini e condizioni, incluso, in via esemplificativa, il presente paragrafo. Nessuna disposizione della presente clausola limita il diritto di Tripadvisor LLC di intraprendere procedimenti contro il Proprietario presso qualsiasi altro tribunale all'interno della giurisdizione competente. Le disposizioni di cui sopra non saranno applicabili qualora le leggi vigenti nel paese di residenza dell'utente richiedano l'applicazione di altra legge e/o giurisdizione, in particolare se l'utente utilizza i Servizi in qualità di consumatore, e ciò non possa essere escluso per contratto e non verrà disciplinato dalle Convenzioni delle Nazioni Unite sui Contratti per la vendita internazionale di beni, se non diversamente applicabile. Se l'utente usa i Servizi in qualità di consumatore, e non come struttura o Rappresentante di una struttura, avrà diritto a sottoporre eventuali reclami contro Tripadvisor ai tribunali del proprio paese di residenza. La presente clausola si applicherà altrimenti fino al massimo grado consentito nel paese di nazionalità o residenza dell'utente.

**CONVERTITORE DI VALUTA**

I tassi di cambio delle valute si basano su varie fonti pubblicamente disponibili e vengono fornite esclusivamente a scopo di riferimento. L'accuratezza delle tariffe non viene verificata e i prezzi effettivi potrebbero variare. Le valute nei preventivi potrebbero non essere aggiornate quotidianamente. Le informazioni fornite sono ritenute accurate, tuttavia la le Società del gruppo Tripadvisor non garantiscono tale accuratezza. In caso di utilizzo di tali informazioni per finalità finanziarie, si consiglia di consultare un professionista qualificato al fine di verificare l'accuratezza delle tariffe convertite in altre valute. La Società non autorizza l'uso di tali informazioni se non per uso personale e vieta esplicitamente all'utente di rivendere, ridistribuire e utilizzare tali informazioni per scopi commerciali.

**CLAUSOLE GENERALI**

La Società si riserva il diritto di revocare qualsiasi nome utente, nome account, pseudonimo o altro identificativo utente per qualsiasi motivo e senza alcuna responsabilità nei confronti dell'utente.

L'utente accetta che la sottoscrizione del presente Accordo e l'uso dei Servizi non diano luogo ad alcun accordo di joint venture, agenzia, partenariato o contratto di lavoro tra l'utente e Tripadvisor e/o i relativi partner commerciali.

Gli adempimenti della Società in virtù del presente Accordo sono soggetti alle leggi in vigore e ai procedimenti legali e nessuna disposizione contenuta nel presente Accordo costituisce limite al diritto della Società di agire in conformità a richieste di applicazione della legge, richieste di istituzioni o altre richieste di natura legale inerenti all'uso da parte dell'utente dei Servizi o delle informazioni fornite per mezzo di esso o raccolte da parte della Società. Nella misura massima consentita dalla legge in vigore, l'utente accetta di sottoporre reclami o azioni legali risultanti da o correlate al proprio accesso o utilizzo dei Servizi entro due (2) anni dalla data in cui tale reclamo o azione ha avuto luogo. Il mancato rispetto dei termini indicati costituisce rinuncia irrevocabile al reclamo o all'azione legale.

Qualora una clausola del presente Accordo venisse ritenuta nulla o inapplicabile ai sensi delle leggi vigenti, ivi comprese, a titolo esemplificativo, le dichiarazioni in merito all'esenzione di garanzie e declinazione di responsabilità sopra riportate, la clausola nulla o non applicabile si considererà sostituita da una clausola valida, applicabile e quanto più possibile simile negli intenti alla clausola originale, senza che questo incida sull'applicabilità delle rimanenti clausole dell'Accordo.

Il presente Accordo (e tutti i termini e condizioni ivi inclusi) costituisce l'intero accordo tra utente e Tripadvisor in relazione ai Servizi e sostituisce eventuali comunicazioni o proposte precedenti o concomitanti, in forma elettronica, orale o scritta, intercorse tra utente e Tripadvisor in relazione ai Servizi. La versione cartacea del presente Accordo e di eventuali avvisi distribuiti informato elettronico costituiranno documentazione ammissibile nei procedimenti giudiziari o amministrativi inerenti al presente Accordo, in egual misura e soggetti alle medesime condizioni di altra documentazione o dati aziendali originariamente generati e gestiti in formato cartaceo.

Le sezioni che seguono resteranno valide nonostante la naturale scadenza o risoluzione del presente Accordo:

* [Prodotti aggiuntivi](#OLE_LINK3)
* [Attività non consentite](#OLE_LINK4)
* [Recensioni, commenti e uso di altre Aree interattive; Concessione di licenza](#OLE_LINK6)
    * [Limitazione dei diritti di licenza per Tripadvisor](#OLE_LINK7)
* [Destinazioni di viaggio](#OLE_LINK12)
    * [Viaggi internazionali](#OLE_LINK13)
* [Declinazione di responsabilità](#OLE_LINK14)
* [Indennizzo](#OLE_LINK15)
* [Software incluso nei Servizi; Licenze aggiuntive per dispositivi mobili](#OLE_LINK17)
* [Informative sui marchi e sul diritto d'autore](#OLE_LINK18)
    * [Procedura di segnalazione e rimozione di contenuti illeciti](#OLE_LINK19)
* [Modifiche ai Servizi; Risoluzione](#OLE_LINK20)
* [Giurisdizione e legge applicabile](#OLE_LINK21)
* [Clausole generali](#OLE_LINK23)
* [Assistenza](#OLE_LINK24)

I termini e condizioni del presente Accordo sono disponibili nelle lingue dei siti web e/o app di Tripadvisor da cui è possibile accedere ai Servizi.

I siti web e/o app da cui è possibile accedere ai Servizi potrebbero non sempre essere aggiornati periodicamente o regolarmente, pertanto non richiedono la registrazione come prodotto editoriale ai sensi delle leggi vigenti.

I nomi fittizi di aziende, prodotti, persone, personaggi e/o dati menzionati su o tramite i Servizi non intendono rappresentare persone, aziende, prodotti o eventi.

Nessuna clausola del presente Accordo può essere considerata un conferimento di diritti o benefici a terze parti, ad eccezione del fatto che i partner commerciali di Tripadvisor siano ritenuti espliciti beneficiari di terze parti del presente Accordo.

È vietata la cessione dei diritti o obblighi dell'utente, in virtù del presente Accordo, a terzi senza il consenso della Società.

Tutti i diritti non espressamente garantiti nel presente sono riservati.

**ASSISTENZA**

Per eventuali domande o per contattare Tripadvisor, visitare il [Centro Assistenza](https://www.tripadvisorsupport.com/hc/it-it). In alternativa, scrivere a:

Tripadvisor LLC  
400 1st Avenue  
Needham, MA 02494, USA

Tripadvisor LLC non accetta avvisi legali o citazioni in procedimenti legali non inviati per posta all'indirizzo summenzionato. A scanso di equivoci e senza limitazione alcuna, Tripadvisor non accetta avvisi o citazioni legali depositati presso i propri partner o affiliati.

©2022 Tripadvisor LLC. Tutti i diritti riservati.

Ultimo aggiornamento: 15 dicembre 2022.